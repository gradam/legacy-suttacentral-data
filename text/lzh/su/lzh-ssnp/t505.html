<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t505">
<article>
<div class="mirror hgroup">
<h1 class="mirror-row">
<span class="mirror-left latin">T No. 505</span><span class="mirror-right">佛說隨勇尊者經</span>
</h1>
</div>
　<a class="t" id="t0773a01"></a><a class="t" id="t0773a02"></a>
<p class="suttainfo latin"><span class="juannum">No. 505</span><br>
<a class="t" id="t0773a03"></a> <span class="t-juanname">佛說隨勇尊者經</span><br>
<a class="t" id="t0773a04"></a><a class="t" id="t0773a05"></a> <span class="t-byline">西天譯經三藏朝奉大夫試<a class="t" id="t0773a06"></a>光祿卿傳法大師賜紫沙門<a class="t" id="t0773a07"></a>臣施護等奉　詔譯</span></p>
<a class="t" id="t0773a08"></a>
<p><a class="t-linehead" id="t-linehead0773a08"></a>如是我聞：</p>
<p>一時，佛在王舍城迦蘭陀竹林精<a class="t" id="t0773a09"></a>舍，與苾芻眾俱。</p>
<a class="t" id="t0773a10"></a>
<p><a class="t-linehead" id="t-linehead0773a10"></a>時有尊者名曰隨勇，在王舍城側尸陀林間，<a class="t" id="t0773a11"></a>蛇聚孤峯之上大僧坊中，而獨經行。忽為毒<a class="t" id="t0773a12"></a>蛇之所噬蠚，蛇之身形瘦細精光、猛惡可畏，<a class="t" id="t0773a13"></a>如安惹那舍羅迦。即時，隨勇尊者呼苾芻眾<a class="t" id="t0773a14"></a>謂言：「諸尊者！我為毒蛇之所噬蠚，膚體潰壞，<a class="t" id="t0773a15"></a>今宜置我於僧坊外，無令延毒而復流散。」</p>
<a class="t" id="t0773a16"></a>
<p><a class="t-linehead" id="t-linehead0773a16"></a>是時，尊者舍利子去隨勇尊者所止不遠，在<a class="t" id="t0773a17"></a>一樹下坐，聞彼隨勇發如是言，聞已即時往<a class="t" id="t0773a18"></a>詣其所，到已謂言：「尊者隨勇！我向觀汝面<a class="t" id="t0773a19"></a>及諸根，本無異相，何故今時乃發是聲？」</p>
<p><a class="t-linehead" id="t-linehead0773a19"></a>隨<a class="t" id="t0773a20"></a>勇答言：「尊者！我為毒蛇之所噬蠚，膚體潰<a class="t" id="t0773a21"></a>壞，今宜置我於僧坊外，無令延毒而復流散。</p>
<a class="t" id="t0773a22"></a>
<p><a class="t-linehead" id="t-linehead0773a22"></a>「尊者舍利子！若我取著，眼是我眼是我所；耳<a class="t" id="t0773a23"></a>鼻舌身意是我，意是我所；色是我，色是我所；<a class="t" id="t0773a24"></a>聲香味觸法是我，法是我所；地界是我，地界<a class="t" id="t0773a25"></a>是我所；水火風空識界是我，識界是我所；色<a class="t" id="t0773a26"></a>蘊是我，色蘊是我所；受想行識蘊是我，識蘊<a class="t" id="t0773a27"></a>是我所；我若取著如是等法，面及諸根可有<a class="t" id="t0773a28"></a>異相。</p>
<p><a class="t-linehead" id="t-linehead0773a28"></a>「尊者舍利子！我不如是取著諸法，謂<a class="t" id="t0773a29"></a>眼是我，眼是我所；乃至識蘊是我，識蘊是我<a class="t" id="t0773b01"></a>所；今此何故面及諸根有是異相？」</p>
<p><a class="t-linehead" id="t-linehead0773b01"></a>舍利子言：<a class="t" id="t0773b02"></a>「尊者隨勇！若我、我所見及我慢等斷取著已，<a class="t" id="t0773b03"></a>復能了知所斷根本永斷無餘，如破多羅樹<a class="t" id="t0773b04"></a>心不復更生，證無生法者，彼復何有異相可<a class="t" id="t0773b05"></a>得？」</p>
<p><a class="t-linehead" id="t-linehead0773b05"></a>時尊者舍利子，以尊者隨勇置僧坊外，<a class="t" id="t0773b06"></a>僵仆于地。</p>
<p><a class="t-linehead" id="t-linehead0773b06"></a>爾時尊者舍利子，即說伽陀曰：</p>
<a class="t" id="t0773b07"></a>
<blockquote class="gatha">
<p>「智者善行於梵行，　　復常善修正道因，<a class="t" id="t0773b08"></a><br>
　臨捨壽時喜心生，　　如重病人得輕差。<a class="t" id="t0773b09"></a><br>
　智者善行於梵行，　　復常善修正道因，<a class="t" id="t0773b10"></a><br>
　臨捨壽時喜心生，　　猶如棄置惡毒器。<a class="t" id="t0773b11"></a><br>
　智者善行於梵行，　　復常善修正道因，<a class="t" id="t0773b12"></a><br>
　能頴脫於捨報時，　　如人出離於火宅。<a class="t" id="t0773b13"></a><br>
　智行梵行修正道，　　悉觀世間如草木，<a class="t" id="t0773b14"></a><br>
　都無義利無所成，　　畢竟一切無繫著。」</p>
</blockquote>
<a class="t" id="t0773b15"></a>
<p><a class="t-linehead" id="t-linehead0773b15"></a>爾時，尊者舍利子為隨勇尊者安置事已，往<a class="t" id="t0773b16"></a>詣佛所，到已頭面禮世尊足，具陳上事。</p>
<p><a class="t-linehead" id="t-linehead0773b16"></a>佛<a class="t" id="t0773b17"></a>言：「舍利子！彼隨勇善男子，若於爾時得聞我<a class="t" id="t0773b18"></a>說勝妙伽陀及大明章句，彼定不為毒蛇所<a class="t" id="t0773b19"></a>蠚，潰壞其身。」</p>
<p><a class="t-linehead" id="t-linehead0773b19"></a>舍利子白佛言：「世尊！何等勝<a class="t" id="t0773b20"></a>妙伽陀？何等大明章句？願為我說。」</p>
<a class="t" id="t0773b21"></a>
<p><a class="t-linehead" id="t-linehead0773b21"></a>爾時，世尊即說伽陀曰：</p>
<a class="t" id="t0773b22"></a>
<blockquote class="gatha">
<p>「持國天王我行慈，　　愛囉嚩尾龍亦然，<a class="t" id="t0773b23"></a><br>
　阿說多哩劍末羅，　　悉體埵子悉慈愛。<a class="t" id="t0773b24"></a><br>
　廣目天王我行慈，　　黑瞿曇龍慈亦然，<a class="t" id="t0773b25"></a><br>
　難陀烏波難陀龍，　　彼二行慈亦如是。<a class="t" id="t0773b26"></a><br>
　我於無足行慈愛，　　二足四足亦復然，<a class="t" id="t0773b27"></a><br>
　及彼多足諸有情，　　等行慈心悉無異。<a class="t" id="t0773b28"></a><br>
　一切龍等行慈愛，　　彼龍棲止大海中，<a class="t" id="t0773b29"></a><br>
　於諸有情普慈心，　　若情若器皆如是。<a class="t" id="t0773c01"></a><br>
　所有一切有情類，　　乃至蜎飛及蠕動，<a class="t" id="t0773c02"></a><br>
　普願銷除病惱因，　　一切獲得安隱樂；<a class="t" id="t0773c03"></a><br>
　所有一切有情類，　　乃至蜎飛及蠕動，<a class="t" id="t0773c04"></a><br>
　普以賢善平等觀，　　一切蠲除諸罪惡。<a class="t" id="t0773c05"></a><br>
　蛇之為毒極猛熾，　　其毒能壞人身命，<a class="t" id="t0773c06"></a><br>
　而彼蛇窟山峯中，　　我常處之而遊上。<a class="t" id="t0773c07"></a><br>
　我為無上世間師，　　我常宣說真實語，<a class="t" id="t0773c08"></a><br>
　以我真實語業因，　　我身蛇毒不能入。<a class="t" id="t0773c09"></a><br>
　所有貪瞋及癡法，　　此三世間為大毒，<a class="t" id="t0773c10"></a><br>
　世尊大覺毒不侵，　　佛真實力能破毒，<a class="t" id="t0773c11"></a><br>
　所有貪瞋及癡法，　　此三世間為大毒，<a class="t" id="t0773c12"></a><br>
　世尊正法毒不侵，　　法真實力能破毒；<a class="t" id="t0773c13"></a><br>
　所有貪瞋及癡法，　　此三世間為大毒，<a class="t" id="t0773c14"></a><br>
　世尊淨眾毒不侵，　　僧真實力能破毒，<a class="t" id="t0773c15"></a><br>
　世間所有諸毒中，　　而<span class="corr" title="[貪彼&gt;彼貪] cf.【麗】">彼貪</span>毒最為上，<a class="t" id="t0773c16"></a><br>
　唯佛能破能攝持，　　由斯諸毒皆息滅。」</p>
</blockquote>
<a class="t" id="t0773c17"></a>
<p><a class="t-linehead" id="t-linehead0773c17"></a>爾時，世尊說大明曰：</p>
<a class="t" id="t0773c18"></a>
<p><span class="dharani"><a class="t-linehead" id="t-linehead0773c18"></a>「怛<span class="gaiji">［寧＊也］<!--gaiji,,1[寧＊也],2,3--></span><span class="t-note">（切身）</span>佗<span class="t-note">（一句）</span>　唵<span class="t-note">（引）</span>凍蜜里<span class="t-note">（引）</span><span class="t-note">（二）</span>　凍蜜里<span class="t-note">（引）</span><span class="t-note">（三）</span>　凍彌<span class="t-note">（引）</span><span class="t-note">（四）</span><a class="t" id="t0773c19"></a>　鉢囉<span class="t-note">（二合）</span>凍彌<span class="t-note">（引）</span><span class="t-note">（五）</span>　那致<span class="t-note">（引）</span><span class="t-note">（六）</span>　蘇那致<span class="t-note">（引）</span><span class="t-note">（七）</span>　計<span class="t-note">（引）</span>嚩致<span class="t-note">（引）</span><span class="t-note">（八）</span><a class="t" id="t0773c20"></a>　母那曳<span class="t-note">（引）</span><span class="t-note">（九）</span>　薩三摩曳<span class="t-note">（引）</span><span class="t-note">（十）</span>　難帝<span class="t-note">（引）</span><span class="t-note">（十一）</span>　難底里<span class="t-note">（引）</span><span class="t-note">（十二）</span><a class="t" id="t0773c21"></a>　泥<span class="t-note">（引）</span>里<span class="t-note">（引）</span><span class="t-note">（十三）</span>　泥<span class="t-note">（引）</span>羅計<span class="t-note">（引）</span>尸<span class="t-note">（引）</span><span class="t-note">（十四）</span>　嚩<span class="t-note">（引）</span>里<span class="t-note">（引）</span><span class="t-note">（十五）</span>　嚩<a class="t" id="t0773c22"></a><span class="t-note">（引）</span>羅計<span class="t-note">（引）</span>尸<span class="t-note">（引）</span><span class="t-note">（十六）</span>　嗢里<span class="t-note">（引）</span><span class="t-note">（十七）</span>　泥羊<span class="t-note">（二合）</span>虞<span class="t-note">（引）</span>里<span class="t-note">（引）</span>莎<a class="t" id="t0773c23"></a><span class="t-note">（引）</span>賀<span class="t-note">（引）</span><span class="t-note">（十八）</span>」</span></p>
<a class="t" id="t0773c24"></a>
<p><a class="t-linehead" id="t-linehead0773c24"></a>佛言：「舍利子！彼隨勇善男子！若於爾時得<a class="t" id="t0773c25"></a>聞我說如是伽陀及大明章句，彼定不為蛇<a class="t" id="t0773c26"></a>毒所蠚潰壞其身。」</p>
<p><a class="t-linehead" id="t-linehead0773c26"></a>舍利子白佛言：「世尊！如<a class="t" id="t0773c27"></a>佛今說勝妙伽陀及此大明章句，彼隨勇苾<a class="t" id="t0773c28"></a>芻蛇所蠚時，離於佛所，如是妙法其云何<a class="t" id="t0773c29"></a>得？」</p>
<a class="t" id="t0774a01"></a>
<p><a class="t-linehead" id="t-linehead0774a01"></a>爾時，尊者舍利子說是語已，頭面著地禮世<a class="t" id="t0774a02"></a>尊足，出於佛會。</p>
<a class="t" id="t0774a03"></a>
<p class="endsutta"><span class="t-juanname">佛說隨勇尊者經</span></p>
</article>
<aside id="metaarea">
<p>This is Tashō vol. 14 sūtra no. 505. The text is from <a href="http://tripitaka.cbeta.org/T14n0505" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
