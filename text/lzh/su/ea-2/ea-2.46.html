<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.46">
<article class="t-w">
<div class="hgroup mirror">
<p class="division"><span class="mirror-left">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left">EA2 46</span><span class="mirror-right">（四六）</span>
</h1>
</div>
<p><a class="t-linehead" id="t-linehead0882a24"></a>聞如是：</p>
<p>一時，佛在舍衛國，行在祇樹<a class="t" id="t0882a25"></a>給孤獨園。佛便告比丘：「有三惡本：貪為一<a class="t" id="t0882a26"></a>惡本，恚為二惡本，癡為三惡本。以貪為<a class="t" id="t0882a27"></a>惡本，慳亦貪本，以慳不得離慳，便身行惡、<a class="t" id="t0882a28"></a>口行惡、意行惡，是名亦惡。以慳便身不諦<a class="t" id="t0882a29"></a>受，是心不諦受，是亦惡本。以慳著慳，便自<a class="t" id="t0882b01"></a>壞身，亦壞身奇，亦兩壞是亦惡，以慳便不<a class="t" id="t0882b02"></a>知，自身亦不知，奇亦不知，兩是亦惡。以慳<a class="t" id="t0882b03"></a>著慳，奇欲施，若殺、若係、若縛、若滅亡、若論<a class="t" id="t0882b04"></a>議，是亦惡，以慳著、慳奇、欲施苦以施，若殺、<a class="t" id="t0882b05"></a>若係、若縛、若滅亡、若論議，受心喜心得如<a class="t" id="t0882b06"></a>願，是亦惡。如是人比丘，名為不時說，亦名<a class="t" id="t0882b07"></a>不如非法說，亦名不止惡說。何以故？比丘！<a class="t" id="t0882b08"></a>是人不時說，亦名不止惡說，但比丘，自身<a class="t" id="t0882b09"></a>亦奇為欺，自癡復增癡，若人說至誠，知不<a class="t" id="t0882b10"></a>欲受至誠，若人說不至誠，不可意說病，是<a class="t" id="t0882b11"></a>不是，如是我無有，是故如是人名為惡，說<a class="t" id="t0882b12"></a>不至誠，不致好非法說，不止惡說。如是人<a class="t" id="t0882b13"></a>比丘，慳從慳因緣多非一，麁惡法從是致，<a class="t" id="t0882b14"></a>恚癡從是致亦如是。如是人從後若干非<a class="t" id="t0882b15"></a>一，貪恚癡、麁惡非法，布覆開滿拘，今見如<a class="t" id="t0882b16"></a>是法說止苦，更并憂惱畏壞身望墮惡。譬<a class="t" id="t0882b17"></a>喻，比丘！如樹前芽栽<span class="gaiji">［夫＊夫］<!--gaiji,,1[夫＊夫],2&#x3698;,3--></span>拮布覆閉滿封，<a class="t" id="t0882b18"></a>如是非一，若干貪恚癡不好能法，亦為己<a class="t" id="t0882b19"></a>布覆閉滿封，如是為見在苦，止苦憂惱自<a class="t" id="t0882b20"></a>燒己身墮惡。</p>
<p><a class="t-linehead" id="t-linehead0882b20"></a>「有三福好本，一為不貪好本，<a class="t" id="t0882b21"></a>二為不恚好本，三為不惑好本。若不貪，是<a class="t" id="t0882b22"></a>亦好，若不慳，身行好行，口行好行，心行好<a class="t" id="t0882b23"></a>行，是亦好，身諦受，口諦受，心諦受，是亦好。<a class="t" id="t0882b24"></a>若不念自身侵，若不念奇身侵，若不念兩<a class="t" id="t0882b25"></a>侵，是亦好。若不慳亦不連慳，若自身知，若<a class="t" id="t0882b26"></a>奇身知，若兩知，是亦好。若不慳，若連若不<a class="t" id="t0882b27"></a>奇，人為有苦有憂，不若令有若殺、若斫、若<a class="t" id="t0882b28"></a>捶、若讒、若亡、若論議，是亦好。若不慳、若不<a class="t" id="t0882b29"></a>著慳、若不令奇，人若憂，不令有若殺、若斫、<a class="t" id="t0882c01"></a>若捶、若讒、若亡、若論議，心不受，心喜，令<a class="t" id="t0882c02"></a>奇，人如願，是亦好。如是人名為時說、如說、<a class="t" id="t0882c03"></a>福說、法說、止惡說，是亦好。何以故？比丘！如<a class="t" id="t0882c04"></a>是人名為時說、如說、法說、止惡說，為自知<a class="t" id="t0882c05"></a>態亦知餘態，不匿不覆。若自知愚癡、憍慢<a class="t" id="t0882c06"></a>亦餘態，若覺發人說不匿，受言不言我不<a class="t" id="t0882c07"></a>知，或人不至誠作論議，即時自曉意報是<a class="t" id="t0882c08"></a>事，我無有不至誠，無有是我亦無有是為，<a class="t" id="t0882c09"></a>是故人時說、如說、福說、法說、止惡說，不慳<a class="t" id="t0882c10"></a>慳因緣亦如是非一。若干好法，從是致死<a class="t" id="t0882c11"></a>無有恚，亦如是無有癡，亦好從是致，如是<a class="t" id="t0882c12"></a>比丘人非一，若干貪恚癡、弊惡法已舍已，<a class="t" id="t0882c13"></a>更不復生，為見法安行，無有苦、無有惱、無<a class="t" id="t0882c14"></a>有憂、無有熱，已壞身便望好處。譬喻，比丘！<a class="t" id="t0882c15"></a>如樹前芽栽，<span class="gaiji">［夫＊夫］<!--gaiji,,1[夫＊夫],2&#x3698;,3--></span>拮便布覆閉滿封。若有<a class="t" id="t0882c16"></a>人來不可<span class="gaiji">［夫＊夫］<!--gaiji,,1[夫＊夫],2&#x3698;,3--></span>拮，不欲令有不駐，不欲令隱，<a class="t" id="t0882c17"></a>不欲令通，便<span class="gaiji">［夫＊夫］<!--gaiji,,1[夫＊夫],2&#x3698;,3--></span>拮掘根，便斷本；已斷本，便<a class="t" id="t0882c18"></a>斷枝；已斷枝，便破碎；已破碎，便劈；已劈便<a class="t" id="t0882c19"></a>風暴燥，風暴燥已，便火燒；已火燒，便作灰；<a class="t" id="t0882c20"></a>已作灰，便大風颺；亦投彼河中，為是<span class="gaiji">［夫＊夫］<!--gaiji,,1[夫＊夫],2&#x3698;,3--></span>拮。<a class="t" id="t0882c21"></a>從是本因緣已，已斷本，上下不復見，後不<a class="t" id="t0882c22"></a>復生，如是不比丘自如是譬，上人行者亦<a class="t" id="t0882c23"></a>如是非一。若貪恚癡、弊惡法已舍，已便不<a class="t" id="t0882c24"></a>復生，為見法安行，無有苦、無有惱、無有憂、<a class="t" id="t0882c25"></a>無有熱，已壞身便望好處。」</p>
<p><a class="t-linehead" id="t-linehead0882c25"></a>佛說如是。</p>
<a class="t" id="t0882c26"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
