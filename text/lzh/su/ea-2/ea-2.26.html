<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.26">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 26</span><span class="mirror-right">（二六）</span>
</h1>
</div>
<p><a class="t-linehead" id="t-linehead0879c01"></a>聞如是：</p>
<p>一時，佛在舍衛國，行在祇樹給<a class="t" id="t0879c02"></a>孤獨園。佛便告比丘：「象有五相，為應官，為中<a class="t" id="t0879c03"></a>王用，為可王意，為象引王隨法中。何等五？<a class="t" id="t0879c04"></a>一者聞受，二者能住，三者能鬪，四者能走，五<a class="t" id="t0879c05"></a>能自守。何等為，比丘！宮象自守？若象入軍<a class="t" id="t0879c06"></a>中，前足能鬪，後足尻背腹肩項鼻能自護，如<a class="t" id="t0879c07"></a>是名為自守。若比丘五因緣具，便應禮名聞，<a class="t" id="t0879c08"></a>便應從人受叉手，便福地無有極。何等為五？<a class="t" id="t0879c09"></a>聞受為一，能為二，受為三，行為四，守為五。<a class="t" id="t0879c10"></a>何等為口中味，身中細滑，意中所念，能制不受<a class="t" id="t0879c11"></a>相？如是比丘！比丘能自守，為守六衰。第二者<a class="t" id="t0879c12"></a>為禪，第三受為忍辱，第四能為持戒，第五聞<a class="t" id="t0879c13"></a>受為精進。行者有是五事，便應名聞，便應從<a class="t" id="t0879c14"></a>人受叉手，便福地無有極，弟子聞可意受。」</p>
<a class="t" id="t0879c15"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
