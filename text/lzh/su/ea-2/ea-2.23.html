<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.23">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 23</span><span class="mirror-right">（二三）</span>
</h1>
</div>
<p><a class="t-linehead" id="t-linehead0879b02"></a>聞如是：</p>
<p>一時，佛在舍衛國，行在祇樹給<a class="t" id="t0879b03"></a>孤獨園。佛便告比丘：「有五惱，人人相依可。何<a class="t" id="t0879b04"></a>等為五？若比丘人人相依可已，有時依有過，<a class="t" id="t0879b05"></a>便比丘僧不欲見；出便相依者，念所我相<a class="t" id="t0879b06"></a>依者，比丘僧便出不欲見。便愛著意不欲至<a class="t" id="t0879b07"></a>比丘聚，我何以當復至比丘聚，便不復行；已<a class="t" id="t0879b08"></a>聚不復行，便不復見比丘聚；已不復見比丘<a class="t" id="t0879b09"></a>聚，便不聞法；已不聞法便不墮法，便離法便<a class="t" id="t0879b10"></a>不在法，是比丘第一惱人人相依。二者亦有<a class="t" id="t0879b11"></a>比丘若人所愛者，所愛者人亦有犯過便比<a class="t" id="t0879b12"></a>丘聚，便有過者最著下坐，便愛者意計我所<a class="t" id="t0879b13"></a>愛者，為比丘聚最著下坐，我不復為至比丘<a class="t" id="t0879b14"></a>聚，為比丘聚最著下坐，我不復為至比丘聚，<a class="t" id="t0879b15"></a>中亦如上說。三者持鉢袈裟至他國。四者棄<a class="t" id="t0879b16"></a>戒受白衣。五者自坐愁失名，亦如上說。」</p>
<p><a class="t-linehead" id="t-linehead0879b16"></a>佛說<a class="t" id="t0879b17"></a>如是。</p>
<a class="t" id="t0879b18"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
