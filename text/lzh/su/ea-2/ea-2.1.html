<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.1">
<article>
<div class="hgroup mirror">
<p class="division"><span class="mirror-left">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left">EA2 1</span><span class="mirror-right">（一）</span>
</h1>
</div>
<a class="t" id="t0875b02"></a><a class="t" id="t0875b03"></a><a class="t" id="t0875b04"></a>
<p class="suttainfo"><span class="juannum">No. 150A</span><br>
<a class="t" id="t0875b05"></a><span class="t" id="t-juanname"></span><br>
<a class="t" id="t0875b06"></a><a class="t" id="t0875b07"></a><span class="t" id="t-byline"></span></p>
<a class="t" id="t0875b08"></a>
<p><a class="t-linehead" id="t-linehead0875b08"></a>聞如是：</p>
<p>一時，佛在舍衛國祇樹給孤獨園。<a class="t" id="t0875b09"></a>佛告：「比丘！」比丘應：「然。」</p>
<p><a class="t-linehead" id="t-linehead0875b09"></a>佛言：「比丘！七處為<a class="t" id="t0875b10"></a>知，三處為觀，疾為在道法脫結，無有結，意脫<a class="t" id="t0875b11"></a>從黠得法，已見法自證道，受生盡，行道<span class="corr" title="[意&gt;竟]">竟</span>，作<a class="t" id="t0875b12"></a>可作，不復來還。」</p>
<p><a class="t-linehead" id="t-linehead0875b12"></a>佛問比丘：「何謂為七處為知？<a class="t" id="t0875b13"></a>是聞比丘，色如本諦知，亦知色習，亦知色<a class="t" id="t0875b14"></a>盡，亦知色滅度行；亦知色味，亦知色苦，亦<a class="t" id="t0875b15"></a>知色出要，亦至誠知。如是痛癢、思想、生<a class="t" id="t0875b16"></a>死、識如本知諦知，亦知識習，亦知識盡，亦<a class="t" id="t0875b17"></a>知識盡受如本知；亦知識味，亦知識苦，亦知<a class="t" id="t0875b18"></a>識出要，亦知識本至誠。何等為色如諦如<a class="t" id="t0875b19"></a>所？色為四大，亦為在四大虺所，色本如是如<a class="t" id="t0875b20"></a>本知。何等為色習如本知？愛習為色習，如是<a class="t" id="t0875b21"></a>色習為知。何等為知？色盡如至誠知，愛盡為<a class="t" id="t0875b22"></a>色盡，如是色盡為至誠知。何等為色行盡如<a class="t" id="t0875b23"></a>至誠知？若所色為是八行，諦見到諦定為八，<a class="t" id="t0875b24"></a>如是色盡受行如至誠知本。何等為色味如<a class="t" id="t0875b25"></a>至誠知？所色欲生喜生欲生，如是為味如至<a class="t" id="t0875b26"></a>誠知。何等為色惱如至誠知？所色不常苦轉<a class="t" id="t0875b27"></a>法，如是為色惱如至誠知。何等為色要如至<a class="t" id="t0875b28"></a>誠知？所色欲貪能解，能棄欲能度欲，如是為<a class="t" id="t0875b29"></a>色知要如至誠知。</p>
<a class="t" id="t0875c01"></a>
<p><a class="t-linehead" id="t-linehead0875c01"></a>「何等為痛癢？能知六痛癢：眼栽痛癢，耳<a class="t" id="t0875c02"></a>鼻口身意栽痛癢，如是為知痛癢。何等為<a class="t" id="t0875c03"></a>痛癢習？栽習為痛癢習，如是為痛癢<a class="t" id="t0875c04"></a>習。何等為痛癢盡知？栽盡為痛癢盡知，<a class="t" id="t0875c05"></a>如是為痛癢盡知。何等為痛癢盡受行？若<a class="t" id="t0875c06"></a>受八行，諦見到諦定意為八，如是痛癢如<a class="t" id="t0875c07"></a>盡受行為道。何等為痛癢味識？所為痛癢<a class="t" id="t0875c08"></a>求可求喜求，如是為痛癢識味為知。何等為<a class="t" id="t0875c09"></a>痛癢惱識？所痛癢為不常敗苦惱意，如是<a class="t" id="t0875c10"></a>為痛癢惱識。何等為痛癢要？所痛癢欲能<a class="t" id="t0875c11"></a>活為愛，能斷愛貪為自度，如是為痛癢要識<a class="t" id="t0875c12"></a>如諦知也。</p>
<a class="t" id="t0875c13"></a>
<p><a class="t-linehead" id="t-linehead0875c13"></a>「何等為思想？識為身六思想：眼栽思想，耳鼻<a class="t" id="t0875c14"></a>口身意栽思想，如是是六識思想。何等為思<a class="t" id="t0875c15"></a>想習識？栽習為思想習，如是為思想習識。<a class="t" id="t0875c16"></a>何等為思望？惡便望苦會得是故，我為說捨<a class="t" id="t0875c17"></a>身惡行，若比丘已捨身惡行，便得利便得安<a class="t" id="t0875c18"></a>隱。是故我為說捨身惡行，口意亦如上說。」</p>
<a class="t" id="t0875c19"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>