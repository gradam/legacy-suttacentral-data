<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.28">
<article>
<div class="hgroup mirror">
<p class="division"><span class="mirror-left">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left">EA2 28</span><span class="mirror-right">（二八）</span>
</h1>
</div>
<p><a class="t-linehead" id="t-linehead0879c22"></a>聞如是：</p>
<p>一時，佛在舍衛國，行在祇樹給<a class="t" id="t0879c23"></a>孤獨園。彼時佛告比丘：「諸畏是謂為欲。比丘！<a class="t" id="t0879c24"></a>謂諸苦是謂為欲。比丘！諸疾病是謂為欲。<a class="t" id="t0879c25"></a>比丘！諸結是謂為欲。比丘！諸瘡是謂為欲。<a class="t" id="t0879c26"></a>比丘！諸染泥是謂為欲。比丘！諸著是謂為欲。<a class="t" id="t0879c27"></a>比丘！諸墮母腹中是謂為欲。</p>
<a class="t" id="t0879c28"></a>
<p><a class="t-linehead" id="t-linehead0879c28"></a>「比丘！何以故諸畏為欲？用世間癡人為貪欲<a class="t" id="t0879c29"></a>所泆，為貪欲所縛，用現世不得脫諸畏，後世<a class="t" id="t0879c30"></a>亦不得脫。比丘！以是故諸畏為欲。</p>
<a class="t" id="t0880a01"></a>
<p><a class="t-linehead" id="t-linehead0880a01"></a>「比丘！何以故諸苦為欲？用世間癡人為貪欲<a class="t" id="t0880a02"></a>所泆，為貪欲所縛，用現世不得脫諸畏，後<a class="t" id="t0880a03"></a>世亦不得脫。比丘！以是故諸苦為欲。</p>
<a class="t" id="t0880a04"></a>
<p><a class="t-linehead" id="t-linehead0880a04"></a>「比丘！何以故諸病為欲？用世間癡人為貪<a class="t" id="t0880a05"></a>欲所泆所縛，用現世不得脫諸畏，後世亦不<a class="t" id="t0880a06"></a>得脫。比丘！以是故諸病為欲。</p>
<a class="t" id="t0880a07"></a>
<p><a class="t-linehead" id="t-linehead0880a07"></a>「比丘！何以故諸結為欲？用世間癡人為貪欲<a class="t" id="t0880a08"></a>所泆，為貪欲所縛，用現世不得脫諸畏，後世<a class="t" id="t0880a09"></a>亦不得脫。以是故諸結為欲。</p>
<a class="t" id="t0880a10"></a>
<p><a class="t-linehead" id="t-linehead0880a10"></a>「比丘！何以故諸瘡為欲？用世間癡人為貪欲<a class="t" id="t0880a11"></a>所泆，為貪欲所縛，用現世不得脫諸畏，後世<a class="t" id="t0880a12"></a>亦不得脫。比丘！以是故諸瘡為欲。</p>
<a class="t" id="t0880a13"></a>
<p><a class="t-linehead" id="t-linehead0880a13"></a>「比丘！何以故諸染泥為欲？用世間癡人為貪<a class="t" id="t0880a14"></a>欲所泆，為貪欲所縛，用現世不得脫諸畏，後<a class="t" id="t0880a15"></a>世亦不得脫。比丘！以是故諸染為欲。</p>
<a class="t" id="t0880a16"></a>
<p><a class="t-linehead" id="t-linehead0880a16"></a>「比丘！何以故諸著為欲？用世間癡人為貪<a class="t" id="t0880a17"></a>欲所泆，為貪欲所縛，用現世不得脫諸畏，後<a class="t" id="t0880a18"></a>世亦不得脫。比丘！以是故諸著為欲。</p>
<a class="t" id="t0880a19"></a>
<p><a class="t-linehead" id="t-linehead0880a19"></a>「比丘！何以故諸墮母腹中為欲？用世間癡人<a class="t" id="t0880a20"></a>為貪欲所泆，為貪欲所縛，用現世不得脫諸<a class="t" id="t0880a21"></a>畏，後世亦不得脫。比丘！是故諸墮母腹中<a class="t" id="t0880a22"></a>為欲。」佛以說是，從後說絕：</p>
<a class="t" id="t0880a23"></a>
<p><a class="t-linehead" id="t-linehead0880a23"></a>「畏苦病結瘡是謂為欲，癡人為是所縛已，可<a class="t" id="t0880a24"></a>色從彼墮母腹中，上頭所說，比丘正意已知<a class="t" id="t0880a25"></a>莫離諸畏，為深黠人度彼，當觀世間生老行<a class="t" id="t0880a26"></a>展轉。」</p>
<p><a class="t-linehead" id="t-linehead0880a26"></a>時佛說如是。</p>
<a class="t" id="t0880a27"></a>
<p><a class="t-linehead" id="t-linehead0880a27"></a>「瘡有八輩：一為疑瘡，二為愛瘡，三為貪瘡，四<a class="t" id="t0880a28"></a>為瞋恚瘡，五為癡瘡，六為憍慢瘡，七為邪瘡，<a class="t" id="t0880a29"></a>八為生死瘡。」</p>
<a class="t" id="t0880a30"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
</aside>
</section>
</div></body></html>
