<!DOCTYPE html>
<html>
<head>
<meta charset="UTF-8">
<title></title>

</head>
<body><div id="text" lang="lzh">

<section class="sutta" id="ea-2.10">
<article>
<div class="hgroup mirror">
<p class="division"><span class="mirror-left latin">Ekottarikāgama 2nd</span><span class="mirror-right">佛說七處三觀經</span></p>
<h1 class="mirror-row">
<span class="mirror-left latin">EA2 10</span><span class="mirror-right">（一〇）雷</span>
</h1>
</div>
<p><a class="t-linehead" id="t-linehead0877b04"></a>聞如是：</p>
<p>一時，佛在舍衛國，行在祇樹給孤<a class="t" id="t0877b05"></a>獨園。佛告比丘：「有四輩雲，第一但有雷無有<a class="t" id="t0877b06"></a>雨。第二但有雨無有雷。第三亦無雨亦無雷。<a class="t" id="t0877b07"></a>第四亦有雨亦有雷。譬喻如雲，人亦有四輩，<a class="t" id="t0877b08"></a>一者人但有雷無有雨。二者但有雨無有雷。<a class="t" id="t0877b09"></a>三者無有雷無有雨。四者亦有雷亦有雨。何<a class="t" id="t0877b10"></a>等人為有雷無有雨？是間比丘一人但說經，<a class="t" id="t0877b11"></a>上亦說善，中亦說善，要亦說善，有行分別，<a class="t" id="t0877b12"></a>但要具行見要，亦自不知法，亦不知法法如<a class="t" id="t0877b13"></a>行，是人名為但有雷無有雨。何等為但有雨<a class="t" id="t0877b14"></a>無有雷？是間有人亦不說法經，上亦不說善，<a class="t" id="t0877b15"></a>中亦不說善，要亦不說善，亦無有行分別，<a class="t" id="t0877b16"></a>亦不要具行不見要，但意在法中行和利行，<a class="t" id="t0877b17"></a>亦如法，亦受法法行，亦同行隨法，是人為<a class="t" id="t0877b18"></a>但有雨無有雷。何等為無有雨亦無有雷？為<a class="t" id="t0877b19"></a>不說經，上亦不說善，中亦不說善，要亦不<a class="t" id="t0877b20"></a>說善，分別亦不說，善要具行亦不說，善法亦<a class="t" id="t0877b21"></a>自不解，到法亦自不行，是人名為無有雨無<a class="t" id="t0877b22"></a>有雷。何等為亦有雨亦有雷？是間有人說經<a class="t" id="t0877b23"></a>法，上亦說善，中亦說善，要亦說善，分別亦<a class="t" id="t0877b24"></a>說善，要具行亦自解，法到法法亦知，行亦說，<a class="t" id="t0877b25"></a>善亦自在法中解，到法法行亦自知解，是人<a class="t" id="t0877b26"></a>為亦有雨亦有雷。」</p>
<p><a class="t-linehead" id="t-linehead0877b26"></a>佛說如是。</p>
<a class="t" id="t0877b27"></a></article>
<aside id="metaarea">
<p>This is a translation of a partial Ekottarikāgama.</p>
<p>It is included in the Taishō edition of the Chinese Buddhist canon in vol. 2, sūtra 150A. The text is from <a href="http://tripitaka.cbeta.org/T02n0150A001" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
