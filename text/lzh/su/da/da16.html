<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da16">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 2</span> <span class="mirror-right">第二分</span></p>
<h1 class="mirror-row">
<span class="mirror-left latin">16</span> <span class="mirror-right">（一六）善生經</span>
</h1>
<a class="t" id="t0070a20"></a>
</div>
<p><a class="t-linehead" id="t-linehead0070a20"></a>如是我聞：</p>
<p>一時，佛在羅閱祇耆闍崛山中， <a class="t" id="t0070a21"></a>與大比丘眾千二百五十人俱。</p>
<p><a class="t-linehead" id="t-linehead0070a21"></a>爾時，世尊時 <a class="t" id="t0070a22"></a>到著衣持鉢，入城乞食。時，羅閱祇城內有 <a class="t" id="t0070a23"></a>長者子，名曰善生，清旦出城，詣園遊觀，初 <a class="t" id="t0070a24"></a>沐浴訖，舉身皆濕，向諸方禮，東、西、南、北、上、下 <a class="t" id="t0070a25"></a>諸方，皆悉周遍。</p>
<p><a class="t-linehead" id="t-linehead0070a25"></a>爾時，世尊見長者子善生詣 <a class="t" id="t0070a26"></a>園遊觀，初沐浴訖，舉身皆濕，向諸方禮。世尊 <a class="t" id="t0070a27"></a>見已，即詣其所，告善生言：「汝以何緣，清旦 <a class="t" id="t0070a28"></a>出城，於園林中，舉身皆濕，向諸方禮？」</p>
<p><a class="t-linehead" id="t-linehead0070a28"></a>爾時， <a class="t" id="t0070a29"></a>善生白佛言：「我父臨命終時，遺勅我言：『汝 <a class="t" id="t0070b01"></a>欲禮者，當先禮東方、南方、西方、北方、上方、 <a class="t" id="t0070b02"></a>下方。』我奉承父教不敢違背，故澡浴訖，先 <a class="t" id="t0070b03"></a>叉手東面，向東方禮；南、西、北方，上、下諸方，皆 <a class="t" id="t0070b04"></a>悉周遍。」</p>
<p><a class="t-linehead" id="t-linehead0070b04"></a>爾時，世尊告善生曰：「長者子！有此 <a class="t" id="t0070b05"></a>方名耳，非為不有；然我賢聖法中，非禮 <a class="t" id="t0070b06"></a>此六方以為恭敬。」</p>
<p><a class="t-linehead" id="t-linehead0070b06"></a>善生白佛言：「唯願世尊善 <a class="t" id="t0070b07"></a>為我說賢聖法中禮六方法！」</p>
<p><a class="t-linehead" id="t-linehead0070b07"></a>佛告長者子： <a class="t" id="t0070b08"></a>「諦聽！諦聽！善思念之，當為汝說。」</p>
<p><a class="t-linehead" id="t-linehead0070b08"></a>善生對曰： <a class="t" id="t0070b09"></a>「唯然，願樂欲聞！」</p>
<p><a class="t-linehead" id="t-linehead0070b09"></a>佛告善生：「若長者、長者子 <a class="t" id="t0070b10"></a>知四結業不於四處而作惡行，又復能知 <a class="t" id="t0070b11"></a>六損財業，是謂，善生！長者、長者子離四惡 <a class="t" id="t0070b12"></a>行，禮敬六方。今世亦善，後獲善報，今世根 <a class="t" id="t0070b13"></a>基，後世根基，於現法中，智者所稱，獲世一 <a class="t" id="t0070b14"></a>果，身壞命終，生天、善處。善生！當知四結行 <a class="t" id="t0070b15"></a>者：一者殺生，二者盜竊，三者婬逸，四者妄 <a class="t" id="t0070b16"></a>語，是四結行。云何為四處？一者欲，二者恚， <a class="t" id="t0070b17"></a>三者怖，四者癡。若長者、長者子於此四處而 <a class="t" id="t0070b18"></a>作惡者，則有損耗。」佛說是已，復作頌曰：</p>
<a class="t" id="t0070b19"></a>
<blockquote class="gatha">
<p>「欲瞋及怖癡，　　有此四法者； <a class="t" id="t0070b20"></a><br>
名譽日損減，　　如月向于晦。」</p>
</blockquote>
<a class="t" id="t0070b21"></a>
<p><a class="t-linehead" id="t-linehead0070b21"></a>佛告善生：「若長者、長者子於此四處不為 <a class="t" id="t0070b22"></a>惡者，則有增益。」爾時，世尊重作頌曰：</p>
<a class="t" id="t0070b23"></a>
<blockquote class="gatha">
<p>「於欲恚怖癡，　　不為惡行者， <a class="t" id="t0070b24"></a><br>
名譽日增廣，　　如月向上滿。」</p>
</blockquote>
<a class="t" id="t0070b25"></a>
<p><a class="t-linehead" id="t-linehead0070b25"></a>佛告善生：「六損財業者：一者耽湎於酒，二 <a class="t" id="t0070b26"></a>者博戱，三者放蕩，四者迷於伎樂，五者惡友 <a class="t" id="t0070b27"></a>相得，六者懈墮，是為六損財業。善生！若長 <a class="t" id="t0070b28"></a>者、長者子解知四結行，不於四處而為惡 <a class="t" id="t0070b29"></a>行，復知六損財業，是為，善生！於四處得 <a class="t" id="t0070c01"></a>離，供養六方，今善後善，今世根基，後世根基， <a class="t" id="t0070c02"></a>於現法中，智者所譽，獲世一果，身壞命終， <a class="t" id="t0070c03"></a>生天、善處。善生！當知飲酒有六失：一者失 <a class="t" id="t0070c04"></a>財，二者生病，三者鬪諍，四者惡名流布，五者 <a class="t" id="t0070c05"></a>恚怒暴生，六者智慧日損。善生！若彼長者、長 <a class="t" id="t0070c06"></a>者子飲酒不已，其家產業日日損減。善生！博 <a class="t" id="t0070c07"></a>戱有六失，云何為六？一者財產日耗，二者 <a class="t" id="t0070c08"></a>雖勝生怨，三者智者所責，四者人不敬信， <a class="t" id="t0070c09"></a>五者為人疎外，六者生盜竊心。善生！是為 <a class="t" id="t0070c10"></a>博戱六失。若長者、長者子博戱不已，其家產 <a class="t" id="t0070c11"></a>業日日損減，放蕩有六失：一者不自護身， <a class="t" id="t0070c12"></a>二者不護財貨，三者不護子孫，四者常自 <a class="t" id="t0070c13"></a>驚懼，五者諸苦惡法常自纏身，六者喜生 <a class="t" id="t0070c14"></a>虛妄，是為放蕩六失。若長者、長者子放蕩不 <a class="t" id="t0070c15"></a>已，其家財產日日損減。</p>
<p><a class="t-linehead" id="t-linehead0070c15"></a>「善生！迷於伎樂復 <a class="t" id="t0070c16"></a>有六失：一者求歌，二者求舞，三者求琴 <a class="t" id="t0070c17"></a>瑟，四者波內早，五者多羅槃，六者首呵那， <a class="t" id="t0070c18"></a>是為伎樂六失。若長者、長者子伎樂不已，其 <a class="t" id="t0070c19"></a>家財產日日損減，惡友相得復有六失：一者 <a class="t" id="t0070c20"></a>方便生欺，二者好喜屏處，三者誘他家人， <a class="t" id="t0070c21"></a>四者圖謀他物，五者財利自向，六者好發他 <a class="t" id="t0070c22"></a>過，是為惡友六失。若長者、長者子習惡友 <a class="t" id="t0070c23"></a>不已，其家財產日日損減，懈墮有六失：一 <a class="t" id="t0070c24"></a>者富樂不肯作務，二者貧窮不肯勤修，三者 <a class="t" id="t0070c25"></a>寒時不肯勤修，四者熱時不肯勤修，五者時 <a class="t" id="t0070c26"></a>早不肯勤修，六者時晚不肯勤修，是為懈 <a class="t" id="t0070c27"></a>墮六失。若長者、長者子懈墮不已，其家財業 <a class="t" id="t0070c28"></a>日日損減。」佛說是已，復作頌曰：</p>
<a class="t" id="t0070c29"></a>
<blockquote class="gatha">
<p>「迷惑於酒者，　　還有酒伴黨； <a class="t" id="t0071a01"></a><br>
財產正集聚，　　隨己復散盡。 <a class="t" id="t0071a02"></a><br>
飲酒無節度，　　常喜歌舞戱； <a class="t" id="t0071a03"></a><br>
晝 <span class="corr" title="[出&gt;則] cf.【麗】">則</span> 遊他家，　　因此自陷 <span class="corr" title="[隧&gt;墜] cf.【麗】">墜</span> 。 <a class="t" id="t0071a04"></a><br>
隨惡友不改，　　誹謗出家人； <a class="t" id="t0071a05"></a><br>
邪見世所嗤，　　行穢人所黜。 <a class="t" id="t0071a06"></a><br>
好惡著外色，　　但論勝負事； <a class="t" id="t0071a07"></a><br>
親要無返復，　　行穢人所黜。 <a class="t" id="t0071a08"></a><br>
為酒所荒迷，　　貧窮不自量； <a class="t" id="t0071a09"></a><br>
輕財好奢用，　　破家致禍患。 <a class="t" id="t0071a10"></a><br>
擲博群飲酒，　　共伺他婬女； <a class="t" id="t0071a11"></a><br>
翫習卑鄙行，　　如月向於晦。 <a class="t" id="t0071a12"></a><br>
行惡能受惡，　　與惡友同事； <a class="t" id="t0071a13"></a><br>
今世及後世，　　終始無所獲。 <a class="t" id="t0071a14"></a><br>
晝則好睡眠，　　夜覺多悕望； <a class="t" id="t0071a15"></a><br>
獨昏無善友，　　不能修家務。 <a class="t" id="t0071a16"></a><br>
朝夕不肯作，　　寒暑復懈墮； <a class="t" id="t0071a17"></a><br>
所為事不究，　　亦復毀成功。 <a class="t" id="t0071a18"></a><br>
若不計寒暑，　　朝夕勤修務； <a class="t" id="t0071a19"></a><br>
事業無不成，　　至終無憂患。」</p>
</blockquote>
<a class="t" id="t0071a20"></a>
<p><a class="t-linehead" id="t-linehead0071a20"></a>佛告善生：「有四怨如親，汝當覺知。何謂 <a class="t" id="t0071a21"></a>為四？一者畏伏，二者美言，三者敬順，四者 <a class="t" id="t0071a22"></a>惡友。」</p>
<p><a class="t-linehead" id="t-linehead0071a22"></a>佛告善生：「畏伏有四事，云何為四？一 <a class="t" id="t0071a23"></a>者先與後奪，二者與少望多，三者畏故強 <a class="t" id="t0071a24"></a>親，四者為利故親，是為畏伏四事。」</p>
<p><a class="t-linehead" id="t-linehead0071a24"></a>佛告善 <a class="t" id="t0071a25"></a>生：「美言親復有四事，云何為四？一者善惡 <a class="t" id="t0071a26"></a>斯順，二者有難捨離，三者外有善來密止 <a class="t" id="t0071a27"></a>之，四者見有危事便排濟之，是為美言 <a class="t" id="t0071a28"></a>親四事。敬順親復有四事，云何為四？一者 <a class="t" id="t0071a29"></a>先誑，二者後誑，三者現誑，四者見有小過 <a class="t" id="t0071b01"></a>便加杖之，是為敬順親四事。惡友親復有 <a class="t" id="t0071b02"></a>四事，云何為四？一者飲酒時為友，二者博 <a class="t" id="t0071b03"></a>戱時為友，三者婬逸時為友，四者歌舞時 <a class="t" id="t0071b04"></a>為友，是為惡友親四事。」世尊說此已，復作 <a class="t" id="t0071b05"></a>頌曰：</p>
<a class="t" id="t0071b06"></a>
<blockquote class="gatha">
<p>「畏伏而強親，　　美言親亦爾； <a class="t" id="t0071b07"></a><br>
敬順虛誑親，　　惡友為惡親。 <a class="t" id="t0071b08"></a><br>
此親不可恃，　　智者當覺知； <a class="t" id="t0071b09"></a><br>
宜速遠離之，　　如避于嶮道。」</p>
</blockquote>
<a class="t" id="t0071b10"></a>
<p><a class="t-linehead" id="t-linehead0071b10"></a>佛告善生：「有四親可親，多所饒益，為人 <a class="t" id="t0071b11"></a>救護。云何為四？一者止非，二者慈愍，三者 <a class="t" id="t0071b12"></a>利人，四者同事，是為四親可親，多所饒 <a class="t" id="t0071b13"></a>益，為人救護，當親近之。善生！彼止非有 <a class="t" id="t0071b14"></a>四事，多所饒益，為人救護。云何為四？一者 <a class="t" id="t0071b15"></a>見人為惡則能遮止，二者示人正直，三者 <a class="t" id="t0071b16"></a>慈心愍念，四者示人天路。是為四止非，多 <a class="t" id="t0071b17"></a>所饒益，為人救護。</p>
<p><a class="t-linehead" id="t-linehead0071b17"></a>「復次，慈愍有四事：一者 <a class="t" id="t0071b18"></a>見利代喜，二者見惡代憂，三者稱譽人德， <a class="t" id="t0071b19"></a>四者見人說惡便能抑制，是為四慈愍，多 <a class="t" id="t0071b20"></a>所饒益，為人救護。利益有四，云何為四？一 <a class="t" id="t0071b21"></a>者護彼不令放逸，二者護彼放逸失財，三 <a class="t" id="t0071b22"></a>者護彼使不恐怖，四者屏相教誡，是為四 <a class="t" id="t0071b23"></a>利人，多所饒益，為人救護。同事有四，云何 <a class="t" id="t0071b24"></a>為四？一者為彼不惜身命，二者為彼不 <a class="t" id="t0071b25"></a>惜財寶，三者為彼濟其恐怖，四者為彼屏 <a class="t" id="t0071b26"></a>相教誡，是為四同事，多所饒益，為人救 <a class="t" id="t0071b27"></a>護。」世尊說是已，復作頌曰：</p>
<a class="t" id="t0071b28"></a>
<blockquote class="gatha">
<p>「制非防惡親，　　慈愍在他親； <a class="t" id="t0071b29"></a><br>
利人益彼親，　　同事齊己親。 <a class="t" id="t0071c01"></a><br>
此親乃可親，　　智者所附近； <a class="t" id="t0071c02"></a><br>
親中無等親，　　如慈母親子。 <a class="t" id="t0071c03"></a><br>
若欲親可親，　　當親堅固親； <a class="t" id="t0071c04"></a><br>
親者戒具足，　　如火光照人。」</p>
</blockquote>
<a class="t" id="t0071c05"></a>
<p><a class="t-linehead" id="t-linehead0071c05"></a>佛告善生：「當知六方，云何為六方？父母為 <a class="t" id="t0071c06"></a>東方，師長為南方，妻婦為西方，親黨為北 <a class="t" id="t0071c07"></a>方，僮僕為下方，沙門、婆羅門、諸高行者為上 <a class="t" id="t0071c08"></a>方。善生！夫為人子，當以五事敬順父母， <a class="t" id="t0071c09"></a>云何為五？一者供奉能使無乏，二者凡有 <a class="t" id="t0071c10"></a>所為先白父母，三者父母所為恭順不逆， <a class="t" id="t0071c11"></a>四者父母正令不敢違背，五者不斷父母所 <a class="t" id="t0071c12"></a>為正業。善生！夫為人子，當以此五事敬順 <a class="t" id="t0071c13"></a>父母，父母復以五事敬親其子。云何為 <a class="t" id="t0071c14"></a>五？一者制子不聽為惡，二者指授示其善 <a class="t" id="t0071c15"></a>處，三者慈愛入骨徹髓，四者為子求善婚 <a class="t" id="t0071c16"></a>娶，五者隨時供給所須。善生！子於父母敬 <a class="t" id="t0071c17"></a>順恭奉，則彼方安隱，無有憂畏。</p>
<p><a class="t-linehead" id="t-linehead0071c17"></a>「善生！弟子 <a class="t" id="t0071c18"></a>敬奉師長復有五事，云何為五？一者給侍 <a class="t" id="t0071c19"></a>所須，二者禮敬供養，三者尊重戴仰，四者師 <a class="t" id="t0071c20"></a>有教勅敬順無違，五者從師聞法善持不 <a class="t" id="t0071c21"></a>忘。善生！夫為弟子當以此五法敬事師長， <a class="t" id="t0071c22"></a>師長復以五事敬視弟子，云何為五？一者 <a class="t" id="t0071c23"></a>順法調御，二者誨其未聞，三者隨其所問 <a class="t" id="t0071c24"></a>令善解義，四者示其善友，五者盡以所 <a class="t" id="t0071c25"></a>知誨授不悋。善生！弟子於師長敬順恭奉， <a class="t" id="t0071c26"></a>則彼方安隱，無有憂畏。</p>
<p><a class="t-linehead" id="t-linehead0071c26"></a>「善生！夫之敬妻亦 <a class="t" id="t0071c27"></a>有五事，云何為五？一者相待以禮，二者威 <a class="t" id="t0071c28"></a>嚴不 <span class="gaiji">媟 <!--gaiji,媟,1[女*薛],2&#x2190F;,3--></span>，三者衣食隨時，四者莊嚴以時，五 <a class="t" id="t0071c29"></a>者委付家內。善生！夫以此五事敬待於妻， <a class="t" id="t0072a01"></a>妻復以五事恭敬於夫，云何為五？一者先 <a class="t" id="t0072a02"></a>起，二者後坐，三者和言，四者敬順，五者先意 <a class="t" id="t0072a03"></a>承旨。善生！是為夫之於妻敬待，如是則 <a class="t" id="t0072a04"></a>彼方安隱，無有憂畏。</p>
<p><a class="t-linehead" id="t-linehead0072a04"></a>「善生！夫為人者，當以 <a class="t" id="t0072a05"></a>五事親敬親族，云何為五？一者給施，二者 <a class="t" id="t0072a06"></a>善言，三者利益，四者同利，五者不欺。善生！ <a class="t" id="t0072a07"></a>是為五事親敬親族，親族亦以五事親敬 <a class="t" id="t0072a08"></a>於人，云何為五？一者護放逸，二者護放逸 <a class="t" id="t0072a09"></a>失財，三者護恐怖者，四者屏相教誡，五者 <a class="t" id="t0072a10"></a>常相稱歎。善生！如是敬視親族，則彼方安 <a class="t" id="t0072a11"></a>隱，無有憂畏。</p>
<p><a class="t-linehead" id="t-linehead0072a11"></a>「善生！主於僮使以五事教 <a class="t" id="t0072a12"></a>授，云何為五？一者隨能使役，二者飲食隨 <a class="t" id="t0072a13"></a>時，三者賜勞隨時，四者病與醫藥，五者縱 <a class="t" id="t0072a14"></a>其休假。善生！是為五事教授僮使，僮使 <a class="t" id="t0072a15"></a>復以五事奉事其主，云何為五？一者早起， <a class="t" id="t0072a16"></a>二者為事周密，三者不與不取，四者作務 <a class="t" id="t0072a17"></a>以次，五者稱揚主名。是為主待僮使，則彼 <a class="t" id="t0072a18"></a>方安隱，無有憂畏。</p>
<p><a class="t-linehead" id="t-linehead0072a18"></a>「善生！檀越當以五事供 <a class="t" id="t0072a19"></a>奉沙門、婆羅門，云何為五？一者身行慈，二 <a class="t" id="t0072a20"></a>者口行慈，三者意行慈，四者以時施，五者 <a class="t" id="t0072a21"></a>門不制止。善生！若檀越以此五事供奉沙 <a class="t" id="t0072a22"></a>門、婆羅門，沙門、婆羅門當復以六事而教 <a class="t" id="t0072a23"></a>授之，云何為六？一者防護不令為惡，二者 <a class="t" id="t0072a24"></a>指授善處，三者教懷善心，四者使未聞者 <a class="t" id="t0072a25"></a>聞，五者已聞能使善解，六者開示天路。善 <a class="t" id="t0072a26"></a>生！如是檀越恭奉沙門、婆羅門，則彼方安隱， <a class="t" id="t0072a27"></a>無有憂畏。」世尊說已，重說偈曰：</p>
<a class="t" id="t0072a28"></a>
<blockquote class="gatha">
<p>「父母為東方，　　師長名南方， <a class="t" id="t0072a29"></a><br>
妻婦為西方，　　親族為北方， <a class="t" id="t0072b01"></a><br>
僮僕為下方，　　沙門為上方。 <a class="t" id="t0072b02"></a><br>
諸有長者子，　　禮敬於諸方； <a class="t" id="t0072b03"></a><br>
敬順不失時，　　死皆得生天。 <a class="t" id="t0072b04"></a><br>
惠施及輭言，　　利人多所益， <a class="t" id="t0072b05"></a><br>
同利等彼己，　　所有與人共。 <a class="t" id="t0072b06"></a><br>
此四多負荷，　　任重如車輪； <a class="t" id="t0072b07"></a><br>
世間無此四，　　則無有孝養。 <a class="t" id="t0072b08"></a><br>
此法在世間，　　智者所撰擇； <a class="t" id="t0072b09"></a><br>
行則獲大果，　　名稱遠流布。 <a class="t" id="t0072b10"></a><br>
嚴飾於床座，　　供設上飲食； <a class="t" id="t0072b11"></a><br>
供給所當得，　　名稱遠流布。 <a class="t" id="t0072b12"></a><br>
親舊不相遺，　　示以利益事； <a class="t" id="t0072b13"></a><br>
上下常和同，　　於此得善譽。 <a class="t" id="t0072b14"></a><br>
先當習伎藝，　　然後獲財業； <a class="t" id="t0072b15"></a><br>
財業既已具，　　宜當自守護。 <a class="t" id="t0072b16"></a><br>
出財未至奢，　　當撰擇前人； <a class="t" id="t0072b17"></a><br>
欺誑觝突者，　　寧乞未舉與。 <a class="t" id="t0072b18"></a><br>
積財從小起，　　如蜂集眾花； <a class="t" id="t0072b19"></a><br>
財寶日滋息，　　至終無損耗。 <a class="t" id="t0072b20"></a><br>
一食知止足，　　二修業勿怠， <a class="t" id="t0072b21"></a><br>
三當先儲積，　　以擬於空乏， <a class="t" id="t0072b22"></a><br>
四耕田商賈，　　澤地而置牧， <a class="t" id="t0072b23"></a><br>
五當起塔廟，　　六立僧房舍， <a class="t" id="t0072b24"></a><br>
在家勤六業，　　善修勿失時。 <a class="t" id="t0072b25"></a><br>
如是修業者，　　則家無損減； <a class="t" id="t0072b26"></a><br>
財寶日滋長，　　如海吞眾流。」</p>
</blockquote>
<a class="t" id="t0072b27"></a>
<p><a class="t-linehead" id="t-linehead0072b27"></a>爾時，善生白世尊言：「甚善！世尊！實過本望， <a class="t" id="t0072b28"></a>踰我父教，能使覆者得仰，閉者得開，迷 <a class="t" id="t0072b29"></a>者得悟，冥室燃燈，有目得視。如來所說，亦 <a class="t" id="t0072c01"></a>復如是，以無數方便，開悟愚冥，現清白 <a class="t" id="t0072c02"></a>法。所以者何？佛為如來、至真、等正覺，故能 <a class="t" id="t0072c03"></a>開示，為世明導。今我歸依佛、歸依法、歸依 <a class="t" id="t0072c04"></a>僧，唯願世尊聽我於正法中為憂婆塞， <a class="t" id="t0072c05"></a>自今日始，盡形壽不殺、不盜、不婬、不欺、 <a class="t" id="t0072c06"></a>不飲酒。」</p>
<p><a class="t-linehead" id="t-linehead0072c06"></a>爾時，善生聞佛所說，歡喜奉行。</p>
<a class="t" id="t0072c07"></a>
<p class="endsutta"><span class="t-juanname">佛說長阿含經卷第十一</span></p>
</article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


