<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da29">
<article>
<div class="mirror hgroup">
<p class="division"><span class="mirror-left">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left">Chapter 3</span> <span class="mirror-right">第三分</span></p>
<h1 class="mirror-row">
<span class="mirror-left">29</span> <span class="mirror-right">（二九）露遮經</span>
</h1>
<a class="t" id="t0112c21"></a>
</div>
<p><a class="t-linehead" id="t-linehead0112c21"></a>如是我聞：</p>
<p>一時，佛在拘薩羅人間遊行，與 <a class="t" id="t0112c22"></a>大比丘眾千二百五十人俱，往詣婆羅婆 <a class="t" id="t0112c23"></a>提婆羅門村北尸舍婆林中止宿。</p>
<p><a class="t-linehead" id="t-linehead0112c23"></a>時，有婆 <a class="t" id="t0112c24"></a>羅門，名曰露遮，住婆羅林中，其村豐樂，人 <a class="t" id="t0112c25"></a>民熾盛，波斯匿王即封此村，與婆羅門以 <a class="t" id="t0112c26"></a>為梵分。此婆羅門七世已來父母真正，不 <a class="t" id="t0112c27"></a>為他人之所輕毀，異典三部諷誦通利，種 <a class="t" id="t0112c28"></a>種經書盡能分別，又能善於大人相法、瞻 <a class="t" id="t0112c29"></a> <span class="corr" title="[侯&gt;候] cf.【麗】">候</span> 吉凶、祭祀儀禮。聞沙門瞿曇釋種子出 <a class="t" id="t0113a01"></a>家成道，於拘薩羅國人間遊行，至尸舍婆 <a class="t" id="t0113a02"></a>林中，有大名稱，流聞天下，如來、至真、等正 <a class="t" id="t0113a03"></a>覺，十號具足，於諸天、世人、魔、若魔天、沙門、婆 <a class="t" id="t0113a04"></a>羅門眾中自身作證，與他說法，上中下善，義 <a class="t" id="t0113a05"></a>味具足，梵行清淨。「如此真人，宜往覲現，我 <a class="t" id="t0113a06"></a>今寧可往共相見。」</p>
<p><a class="t-linehead" id="t-linehead0113a06"></a>時，婆羅門即出彼村，詣 <a class="t" id="t0113a07"></a>尸舍婆林中，至世尊所，問訊已，一面坐。佛為 <a class="t" id="t0113a08"></a>說法，示教利喜，婆羅門聞法已，白佛言：「唯願 <a class="t" id="t0113a09"></a>世尊及諸大眾明受我請。」爾時，世尊默然受 <a class="t" id="t0113a10"></a>請。</p>
<p><a class="t-linehead" id="t-linehead0113a10"></a>彼婆羅門見佛默然，知已許可，即從坐 <a class="t" id="t0113a11"></a>起，遶佛而去。去佛不遠，便起惡見言：「諸沙 <a class="t" id="t0113a12"></a>門、婆羅門多知善法，多所證成，不應為他 <a class="t" id="t0113a13"></a>人說，但自知，休與他說為。譬如有人壞故 <a class="t" id="t0113a14"></a>獄已，更造新獄，斯是貪惡不善法耳。」</p>
<p><a class="t-linehead" id="t-linehead0113a14"></a>時，婆羅 <a class="t" id="t0113a15"></a>門還至婆羅林已，即於其夜具辦種種餚 <a class="t" id="t0113a16"></a>饍飲食。時到，語剃頭師言：「汝持我聲，詣 <a class="t" id="t0113a17"></a>尸舍婆林中，白沙門瞿曇：『日時已到，宜知 <a class="t" id="t0113a18"></a>是時。』」</p>
<p><a class="t-linehead" id="t-linehead0113a18"></a>剃頭師受教即行，往到佛所，禮世 <a class="t" id="t0113a19"></a>尊足白：「時已到，宜知是時。」</p>
<p><a class="t-linehead" id="t-linehead0113a19"></a>爾時，世尊即著 <a class="t" id="t0113a20"></a>衣持鉢，從諸弟子千二百五十人俱，詣婆 <a class="t" id="t0113a21"></a>羅林。</p>
<p><a class="t-linehead" id="t-linehead0113a21"></a>剃頭師侍從世尊，偏露右臂，長跪叉 <a class="t" id="t0113a22"></a>手，白佛言：「彼露遮婆羅門去佛不遠，生惡 <a class="t" id="t0113a23"></a>見言：『諸有沙門、婆羅門多知善法，多所證 <a class="t" id="t0113a24"></a>者，不應為他人說，但自知，休與他說為。 <a class="t" id="t0113a25"></a>譬如有人壞故獄已，更造新獄，斯是貪惡 <a class="t" id="t0113a26"></a>不善法耳。』唯願世尊除其惡見。」</p>
<p><a class="t-linehead" id="t-linehead0113a26"></a>佛告剃頭 <a class="t" id="t0113a27"></a>師曰：「此是小事，易開化耳。」</p>
<p><a class="t-linehead" id="t-linehead0113a27"></a>爾時，世尊至婆 <a class="t" id="t0113a28"></a>羅門舍，就座而坐。時，婆羅門以種種甘饍， <a class="t" id="t0113a29"></a>手自斟酌，供佛及僧，食訖去鉢，行澡水畢， <a class="t" id="t0113b01"></a>取一小牀於佛前坐。佛告露遮：「汝昨去 <a class="t" id="t0113b02"></a>我不遠，生惡見言：『諸沙門、婆羅門多知善 <a class="t" id="t0113b03"></a>法，多所證者，不應為他人說，乃至貪惡不 <a class="t" id="t0113b04"></a>善法。』實有是言耶？」</p>
<p><a class="t-linehead" id="t-linehead0113b04"></a>露遮言：「爾，實有此事。」</p>
<p>佛 <a class="t" id="t0113b05"></a>告露遮：「汝勿復爾生此惡見。所以者何？世 <a class="t" id="t0113b06"></a>有三師可以自誡。云何為三？一者剃除鬚 <a class="t" id="t0113b07"></a>髮，服三法衣，出家修道，於現法中可以 <a class="t" id="t0113b08"></a>除煩惱，又可增益得上人法。而於現法中 <a class="t" id="t0113b09"></a>不除煩惱，不得上人法，己業未成而為 <a class="t" id="t0113b10"></a>弟子說法，其諸弟子不恭敬承事，由復依止 <a class="t" id="t0113b11"></a>與共同住。露遮！彼諸弟子語師言：『師今剃 <a class="t" id="t0113b12"></a>除鬚髮，服三法衣，出家修道，於現法中可 <a class="t" id="t0113b13"></a>得除眾煩惱，得上人勝法。而今於現法中 <a class="t" id="t0113b14"></a>不能除煩惱，不得上人勝法。己業未成而 <a class="t" id="t0113b15"></a>為弟子說法，使諸弟子不復恭敬承事供 <a class="t" id="t0113b16"></a>養，但共依止同住而已。』」</p>
<p><a class="t-linehead" id="t-linehead0113b16"></a>佛言：「露遮！猶如有 <a class="t" id="t0113b17"></a>人壞故獄已，更造新獄，斯則名為貪濁惡 <a class="t" id="t0113b18"></a>法。是為一師可以自誡。是為賢聖戒、律戒、 <a class="t" id="t0113b19"></a>儀戒、時戒。」</p>
<p><a class="t-linehead" id="t-linehead0113b19"></a>又告露遮：「第二師者，剃除鬚髮， <a class="t" id="t0113b20"></a>服三法衣，出家修道，於現法中可得除眾 <a class="t" id="t0113b21"></a>煩惱，不可增益得上人法，而於現法中 <a class="t" id="t0113b22"></a>不能除眾煩惱，雖復少多得上人勝法，己 <a class="t" id="t0113b23"></a>業未成而為弟子說法，其諸弟子不恭敬 <a class="t" id="t0113b24"></a>承事，由復依止與共同住。露遮！彼諸弟子語 <a class="t" id="t0113b25"></a>師言：『師今剃除鬚髮，服三法衣，出家修道， <a class="t" id="t0113b26"></a>於現法中得除眾煩惱，得上人法。而今 <a class="t" id="t0113b27"></a>於現法中不能除眾煩惱，雖復少多得上 <a class="t" id="t0113b28"></a>人法，己利未成而為弟子說法，使諸弟子 <a class="t" id="t0113b29"></a>不復恭敬承事供養，但共依止同住而已。』」</p>
<p><a class="t-linehead" id="t-linehead0113b29"></a>佛 <a class="t" id="t0113c01"></a>言：「露遮！猶如有人在他後行，手摩他背，此 <a class="t" id="t0113c02"></a>則名為貪濁惡法。是為二師可以自誡。是 <a class="t" id="t0113c03"></a>為賢聖戒、律戒、儀戒、時戒。」</p>
<p><a class="t-linehead" id="t-linehead0113c03"></a>又告露遮：「第三 <a class="t" id="t0113c04"></a>師者，剃除鬚髮，服三法衣，出家修道，於現 <a class="t" id="t0113c05"></a>法中可除煩惱，又可增益得上人法，而於 <a class="t" id="t0113c06"></a>現法中不能除眾煩惱，雖復少多得上人 <a class="t" id="t0113c07"></a>法，己利未成而為弟子說法，其諸弟子恭 <a class="t" id="t0113c08"></a>敬承事，依止同住。露遮！彼諸弟子語師言： <a class="t" id="t0113c09"></a>『師今剃除鬚髮，服三法衣，出家修道，於現 <a class="t" id="t0113c10"></a>法中可得除眾煩惱，少多得上人法，而今 <a class="t" id="t0113c11"></a>於現法中不能除眾煩惱，雖復少多得上 <a class="t" id="t0113c12"></a>人法，己利未成而為弟子說法，諸弟子恭 <a class="t" id="t0113c13"></a>敬承事，共止同住。』」</p>
<p><a class="t-linehead" id="t-linehead0113c13"></a>佛言：「露遮！猶如有人捨 <a class="t" id="t0113c14"></a>己禾稼，鋤他田苗，此則名為貪濁惡法。是 <a class="t" id="t0113c15"></a>為三師可以自誡。是為賢聖戒、律戒、儀戒、 <a class="t" id="t0113c16"></a>時戒。露遮！有一世尊不在世間，不可傾動， <a class="t" id="t0113c17"></a>云何為一？若如來、至真、等正覺出現於世，乃 <a class="t" id="t0113c18"></a>至得三明，除滅無明，生智慧明，去諸闇冥， <a class="t" id="t0113c19"></a>出大法光，所謂漏盡智證。所以者何？斯由 <a class="t" id="t0113c20"></a>精勤，專念不忘，樂獨閑居之所得也。露遮！ <a class="t" id="t0113c21"></a>是為第一世尊不在世間，不可傾動。露遮！ <a class="t" id="t0113c22"></a>有四沙門果。何者四？謂須陀洹果、斯陀含 <a class="t" id="t0113c23"></a>果、阿那含果、阿羅漢果。云何？露遮！有人聞 <a class="t" id="t0113c24"></a>法應得此四沙門果。若有人遮言：『勿為說 <a class="t" id="t0113c25"></a>法。』設用其言者，彼人聞法得果以不？」</p>
<p><a class="t-linehead" id="t-linehead0113c25"></a>答曰： <a class="t" id="t0113c26"></a>「不得。」</p>
<p><a class="t-linehead" id="t-linehead0113c26"></a>又問：「若不得果，得生天不？」</p>
<p>答曰：「不 <a class="t" id="t0113c27"></a>得。」</p>
<p><a class="t-linehead" id="t-linehead0113c27"></a>又問：「遮他說法，使不得果，不得生天。 <a class="t" id="t0113c28"></a>為是善心，為不善心耶？」</p>
<p><a class="t-linehead" id="t-linehead0113c28"></a>答曰：「不善。」</p>
<p>又問：「不 <a class="t" id="t0113c29"></a>善心者，為生善趣，為墮惡趣？」</p>
<p><a class="t-linehead" id="t-linehead0113c29"></a>答曰：「生惡 <a class="t" id="t0114a01"></a>趣。」</p>
<p><a class="t-linehead" id="t-linehead0114a01"></a>「露遮！猶如有人語波斯匿王言：『王所有 <a class="t" id="t0114a02"></a>國土，其中財物王盡自用，勿給餘人。』云何？露 <a class="t" id="t0114a03"></a>遮！若用彼人言者，當斷餘人供不？」</p>
<p><a class="t-linehead" id="t-linehead0114a03"></a>答曰： <a class="t" id="t0114a04"></a>「當斷。」</p>
<p><a class="t-linehead" id="t-linehead0114a04"></a>又問：「斷他供者，為是善心，為不善 <a class="t" id="t0114a05"></a>心？」</p>
<p><a class="t-linehead" id="t-linehead0114a05"></a>答曰：「不善心。」</p>
<p>又問：「不善心者，為生善趣， <a class="t" id="t0114a06"></a>為墮惡道耶？」</p>
<p><a class="t-linehead" id="t-linehead0114a06"></a>答曰：「墮惡道。」</p>
<p>「露遮！彼亦如 <a class="t" id="t0114a07"></a>是，有人聞法，應得四沙門果。若有人言：『勿 <a class="t" id="t0114a08"></a>為說法。』設用其言者，彼人聞法得果不？」</p>
<p><a class="t-linehead" id="t-linehead0114a08"></a>答 <a class="t" id="t0114a09"></a>曰：「不得。」</p>
<p><a class="t-linehead" id="t-linehead0114a09"></a>又問：「若不得果，得生天不？」</p>
<p>答曰： <a class="t" id="t0114a10"></a>「不得。」</p>
<p><a class="t-linehead" id="t-linehead0114a10"></a>又問：「遮他說法，使不得道果，不 <a class="t" id="t0114a11"></a>得生天。彼為是善心，為不善心耶？」</p>
<p><a class="t-linehead" id="t-linehead0114a11"></a>答曰：「不 <a class="t" id="t0114a12"></a>善。」</p>
<p><a class="t-linehead" id="t-linehead0114a12"></a>又問：「不善心者，當生善趣，為墮惡道 <a class="t" id="t0114a13"></a>耶？」</p>
<p><a class="t-linehead" id="t-linehead0114a13"></a>答曰：「墮惡道。」</p>
<p>「露遮！若有人語汝言：『彼 <a class="t" id="t0114a14"></a>波羅婆提村封所有財物。露遮！自用勿給 <a class="t" id="t0114a15"></a>人，物當自用，與他何為？』云何？露遮！設用彼 <a class="t" id="t0114a16"></a>言者，當斷餘人供不？」</p>
<p><a class="t-linehead" id="t-linehead0114a16"></a>答曰：「當斷。」</p>
<p>又問：「教 <a class="t" id="t0114a17"></a>人斷他供者，為是善心，為不善心耶？」</p>
<p><a class="t-linehead" id="t-linehead0114a17"></a>答 <a class="t" id="t0114a18"></a>曰：「不善。」</p>
<p><a class="t-linehead" id="t-linehead0114a18"></a>又問：「不善心者，為生善趣，為墮惡 <a class="t" id="t0114a19"></a>道耶？」</p>
<p><a class="t-linehead" id="t-linehead0114a19"></a>答曰：「墮惡道。」</p>
<p>「露遮！彼亦如是，有人 <a class="t" id="t0114a20"></a>聞法應得四沙門果，若有人言：『勿為說法。』 <a class="t" id="t0114a21"></a>設用其言者，彼人聞法得果不？」</p>
<p><a class="t-linehead" id="t-linehead0114a21"></a>答曰：「不得。」</p>
<a class="t" id="t0114a22"></a>
<p><a class="t-linehead" id="t-linehead0114a22"></a>又問：「若不得果，得生天不？」</p>
<p>答曰：「不得。」</p>
<p>又 <a class="t" id="t0114a23"></a>問：「遮他說法，使不得果，不得生天。為是 <a class="t" id="t0114a24"></a>善心，為不善心耶？」</p>
<p><a class="t-linehead" id="t-linehead0114a24"></a>答曰：「不善。」</p>
<p>又問：「不善心 <a class="t" id="t0114a25"></a>者，為生善趣，為墮惡道耶？」</p>
<p><a class="t-linehead" id="t-linehead0114a25"></a>答曰：「墮惡 <a class="t" id="t0114a26"></a>道。」</p>
<p><a class="t-linehead" id="t-linehead0114a26"></a>爾時，露遮婆羅門白佛言：「我歸依佛，歸 <a class="t" id="t0114a27"></a>依法，歸依僧，願聽我於正法中為優婆塞， <a class="t" id="t0114a28"></a>自今已後，盡形壽不殺、不盜、不婬、不欺、不飲 <a class="t" id="t0114a29"></a>酒。」</p>
<p><a class="t-linehead" id="t-linehead0114a29"></a>佛說法已，時，露遮婆羅門聞佛所說，歡喜 <a class="t" id="t0114b01"></a>奉行。</p>
<a class="t" id="t0114b02"></a>
<p class="endsutta"><span class="t-juanname">佛說長阿含經卷第十七</span></p>
</article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


