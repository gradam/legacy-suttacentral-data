<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da23">
<article>
<div class="mirror hgroup">
<p class="division"><span class="mirror-left">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left">Chapter 3</span> <span class="mirror-right">第三分</span></p>
<h1 class="mirror-row">
<span class="mirror-left">23</span> <span class="mirror-right">（二三）究羅檀頭經</span>
</h1>
<a class="t" id="t0096c17"></a>
</div>
<p><a class="t-linehead" id="t-linehead0096c17"></a>如是我聞：</p>
<p>一時，佛在俱薩羅國，與大比丘 <a class="t" id="t0096c18"></a>眾千二百五十人俱，遊行人間，至俱薩羅 <a class="t" id="t0096c19"></a>佉 <span class="gaiji">［少／兔］ <!--gaiji,,1[少/兔],2&#x3779;,3--></span>婆提婆羅門村北，止宿尸舍婆林中。</p>
<p><a class="t-linehead" id="t-linehead0096c19"></a>時， <a class="t" id="t0096c20"></a>有婆羅門名究羅檀頭，止佉 <span class="gaiji">［少／兔］ <!--gaiji,,1[少/兔],2&#x3779;,3--></span>婆提村，其 <a class="t" id="t0096c21"></a>村豐樂，人民熾盛，園觀浴池，樹木清涼，波斯 <a class="t" id="t0096c22"></a>匿王即封此村與究羅檀頭婆羅門，以為 <a class="t" id="t0096c23"></a>梵分。此婆羅門七世已來父母真正，不為他 <a class="t" id="t0096c24"></a>人之所輕毀，異學三部諷誦通利，種種經書 <a class="t" id="t0096c25"></a>盡能分別，世典幽微靡不綜練，又能善於 <a class="t" id="t0096c26"></a>大人相法、瞻候吉凶、祭祀儀禮，有五百弟 <a class="t" id="t0096c27"></a>子，教授不廢。時，婆羅門欲設大祀，辦五百 <a class="t" id="t0096c28"></a>特牛、五百牸牛、五百特犢、五百牸犢、五百羖羊、 <a class="t" id="t0096c29"></a>五百羯羊，欲以供祀。</p>
<p><a class="t-linehead" id="t-linehead0096c29"></a>時，佉 <span class="gaiji">［少／兔］ <!--gaiji,,1[少/兔],2&#x3779;,3--></span>婆提村諸婆羅 <a class="t" id="t0097a01"></a>門、長者、居士聞沙門瞿曇釋種子出家成道， <a class="t" id="t0097a02"></a>從俱薩羅國人間遊行，至佉 <span class="gaiji">［少／兔］ <!--gaiji,,1[少/兔],2&#x3779;,3--></span>婆提村北尸 <a class="t" id="t0097a03"></a>舍林止，有大名稱，流聞天下，如來、至真、等 <a class="t" id="t0097a04"></a>正覺，十號具足，於諸天、世人、魔、若魔、天、沙門、 <a class="t" id="t0097a05"></a>婆羅門中，自身作證，為他說法，上中下言，皆 <a class="t" id="t0097a06"></a>悉真正，義味具足，梵行清淨。「如此真人，應往 <a class="t" id="t0097a07"></a>覲現，今我等寧可往共相見。」作此語已，即 <a class="t" id="t0097a08"></a>便相率，出佉 <span class="gaiji">［少／兔］ <!--gaiji,,1[少/兔],2&#x3779;,3--></span>婆提村，隊隊相隨，欲詣佛 <a class="t" id="t0097a09"></a>所。</p>
<p><a class="t-linehead" id="t-linehead0097a09"></a>時，究羅檀頭婆羅門在高樓上，遙見眾人 <a class="t" id="t0097a10"></a>隊隊相隨，顧問侍者：「彼諸人等，以何因緣 <a class="t" id="t0097a11"></a>隊隊相隨？欲何所至？」</p>
<p><a class="t-linehead" id="t-linehead0097a11"></a>侍者白言：「我聞沙門瞿 <a class="t" id="t0097a12"></a>曇釋種子出家成道，於俱薩羅國遊行人 <a class="t" id="t0097a13"></a>間，詣佉 <span class="gaiji">［少／兔］ <!--gaiji,,1[少/兔],2&#x3779;,3--></span>婆提村北尸舍婆林中止，有大 <a class="t" id="t0097a14"></a>名稱，流聞天下，如來、至真、等正覺，十號具足， <a class="t" id="t0097a15"></a>於諸天、世人、魔、若魔、天、沙門、婆羅門中，自身 <a class="t" id="t0097a16"></a>作證，為他說法，上中下言，皆悉真正，義味具 <a class="t" id="t0097a17"></a>足，梵行清淨。此村諸婆羅門、長者、居士眾聚 <a class="t" id="t0097a18"></a>相隨，欲往問訊沙門瞿曇耳。」</p>
<p><a class="t-linehead" id="t-linehead0097a18"></a>時，究羅檀頭 <a class="t" id="t0097a19"></a>婆羅門即勅侍者：「汝速持我聲，往語諸人 <a class="t" id="t0097a20"></a>言：『卿等小住，須待我往，當共俱詣沙門瞿 <a class="t" id="t0097a21"></a>曇。』」</p>
<p><a class="t-linehead" id="t-linehead0097a21"></a>時，彼侍者即承教命，往語諸人言：「且 <a class="t" id="t0097a22"></a>住！須我往到，當共俱詣沙門瞿曇所。」</p>
<p><a class="t-linehead" id="t-linehead0097a22"></a>諸 <a class="t" id="t0097a23"></a>人報使者言：「汝速還白婆羅門：『今正是時， <a class="t" id="t0097a24"></a>宜共行也。』」</p>
<p><a class="t-linehead" id="t-linehead0097a24"></a>侍者還白，諸人已住，言：「今正是 <a class="t" id="t0097a25"></a>時，宜共行也。」時，婆羅門即便下樓，出中門 <a class="t" id="t0097a26"></a>立。</p>
<p><a class="t-linehead" id="t-linehead0097a26"></a>時，有餘婆羅門五百人在中門外坐，助 <a class="t" id="t0097a27"></a>究羅檀頭施設大祀，見究羅檀頭，皆悉起 <a class="t" id="t0097a28"></a>迎問言：「大婆羅門！欲何所至？」</p>
<p><a class="t-linehead" id="t-linehead0097a28"></a>報言：「我聞有 <a class="t" id="t0097a29"></a>沙門瞿曇釋種子出家成道，於俱薩羅國人 <a class="t" id="t0097b01"></a>間遊行，詣佉 <span class="gaiji">［少／兔］ <!--gaiji,,1[少/兔],2&#x3779;,3--></span>婆提村北尸舍婆林，有大 <a class="t" id="t0097b02"></a>名稱，流聞天下，如來、至真、等正覺，十號具足， <a class="t" id="t0097b03"></a>於諸天、世人、沙門、婆羅門中，自身作證，為人 <a class="t" id="t0097b04"></a>說法，上中下言，皆悉真正，義味具足，梵行清 <a class="t" id="t0097b05"></a>淨。如此真人，宜往覲現。諸婆羅門！我又聞 <a class="t" id="t0097b06"></a>瞿曇知三種祭祀、十六祀具，今我眾中先學 <a class="t" id="t0097b07"></a>舊識所不能知，我今欲大祭祀，牛羊已 <a class="t" id="t0097b08"></a>備，欲詣瞿曇問三種祭祀、十六祀具，我等 <a class="t" id="t0097b09"></a>得此祭祀法已，功德具足，名稱遠聞。」</p>
<p><a class="t-linehead" id="t-linehead0097b09"></a>時，五百 <a class="t" id="t0097b10"></a>婆羅門白究羅檀頭言：「大師勿往，所以者 <a class="t" id="t0097b11"></a>何？彼應來此，此不應往。大師七世已來父 <a class="t" id="t0097b12"></a>母真正，不為他人之所輕毀，若成此法者， <a class="t" id="t0097b13"></a>彼應來此，此不應詣彼。」</p>
<p><a class="t-linehead" id="t-linehead0097b13"></a>又言：「大師異學三 <a class="t" id="t0097b14"></a>部諷誦通利，種種經書盡能分別，世典幽微 <a class="t" id="t0097b15"></a>無不綜練，又能善於大人相法、瞻相吉凶、 <a class="t" id="t0097b16"></a>祭祀儀禮，成此法者，彼應詣此，此不應 <a class="t" id="t0097b17"></a>詣彼。又大師顏貌端正，得梵色像，成此法 <a class="t" id="t0097b18"></a>者，彼應詣此，此不應詣彼，又大師戒德增 <a class="t" id="t0097b19"></a>上，智慧成就，成就此法者，彼應詣此，此不 <a class="t" id="t0097b20"></a>應詣彼。又大師所言柔和，辯才具足，義味 <a class="t" id="t0097b21"></a>清淨，成此法者，彼應詣此，此不應詣彼。」</p>
<a class="t" id="t0097b22"></a>
<p><a class="t-linehead" id="t-linehead0097b22"></a>「又大師為眾導首，弟子眾多，成此法者，彼 <a class="t" id="t0097b23"></a>應詣此，此不應詣彼。又大師常教授五百 <a class="t" id="t0097b24"></a>婆羅門，成此法者，彼應詣此，此不應詣 <a class="t" id="t0097b25"></a>彼。又大師四方學者皆來請受，問諸技術 <a class="t" id="t0097b26"></a>祭祀之法，皆能具答，成此法者，彼應詣此， <a class="t" id="t0097b27"></a>此不應詣彼。又大師為波斯匿王及瓶沙 <a class="t" id="t0097b28"></a>王恭敬供養，成此法者，彼應詣此，此不 <a class="t" id="t0097b29"></a>應詣彼。又大師富有財寶，庫藏盈溢，成此 <a class="t" id="t0097c01"></a>法者，彼應詣此，此不應詣彼。又大師智慧 <a class="t" id="t0097c02"></a>明達，所言通利，無有怯弱，成此法者，彼應 <a class="t" id="t0097c03"></a>詣此，此不應詣彼。大師若具足此十一法， <a class="t" id="t0097c04"></a>彼應詣此，此不應詣彼。」</p>
<p><a class="t-linehead" id="t-linehead0097c04"></a>時，究羅檀頭言：「如 <a class="t" id="t0097c05"></a>是，如是，如汝等言。我實有此德，非不有也， <a class="t" id="t0097c06"></a>汝當復聽我說，沙門瞿曇所成功德，我等 <a class="t" id="t0097c07"></a>應詣彼，彼不應來此。沙門瞿曇七世已來 <a class="t" id="t0097c08"></a>父母真正，不為他人之所輕毀，彼成此法 <a class="t" id="t0097c09"></a>者，我等應詣彼，彼不應來。又沙門瞿曇顏 <a class="t" id="t0097c10"></a>貌端正，出剎利種，成此法者，我應詣彼，彼 <a class="t" id="t0097c11"></a>不應來。又沙門瞿曇生尊貴家，出家為道， <a class="t" id="t0097c12"></a>成此法者，我應詣彼，彼不應來此。又沙 <a class="t" id="t0097c13"></a>門瞿曇光明具足，種姓真正，出家修道，成此 <a class="t" id="t0097c14"></a>法者，我應詣彼，彼不應來。又沙門瞿曇生 <a class="t" id="t0097c15"></a>財富家，有大威力，出家修道，成此法者，我 <a class="t" id="t0097c16"></a>應詣彼，彼不應來。」</p>
<p><a class="t-linehead" id="t-linehead0097c16"></a>「又沙門瞿曇具賢聖戒， <a class="t" id="t0097c17"></a>智慧成就，成此法者，我應詣彼，彼不應 <a class="t" id="t0097c18"></a>來。又沙門瞿曇善於言語，柔軟和雅，成此 <a class="t" id="t0097c19"></a>法者，我應詣彼，彼不應來。又沙門瞿曇為 <a class="t" id="t0097c20"></a>眾導師，弟子眾多，成此法者，我應詣彼，彼 <a class="t" id="t0097c21"></a>不應來。又沙門瞿曇永滅欲愛，無有卒暴， <a class="t" id="t0097c22"></a>憂畏已除，衣毛不竪，歡喜和悅，見人稱善， <a class="t" id="t0097c23"></a>善說行報，不毀餘道，成此法者，我應詣 <a class="t" id="t0097c24"></a>彼，彼不應來。又沙門瞿曇常為波斯匿王及 <a class="t" id="t0097c25"></a>瓶沙王禮敬供養，成此法者，我應詣彼， <a class="t" id="t0097c26"></a>彼不應來。又沙門瞿曇為沸伽羅娑羅婆 <a class="t" id="t0097c27"></a>羅門禮敬供養，亦為梵婆羅門、多利遮婆羅 <a class="t" id="t0097c28"></a>門、種德婆羅門、首伽摩納兜耶子恭敬供養， <a class="t" id="t0097c29"></a>成此法者，我應詣彼，彼不應來。」</p>
<p><a class="t-linehead" id="t-linehead0097c29"></a>「又沙門瞿 <a class="t" id="t0098a01"></a>曇為諸聲聞弟子之所宗奉禮敬供養，亦 <a class="t" id="t0098a02"></a>為諸天及諸鬼神之所恭敬，釋種、俱梨、冥 <a class="t" id="t0098a03"></a>寧、跋祇、末羅、蘇摩皆悉宗奉，成此法者，我 <a class="t" id="t0098a04"></a>應詣彼，彼不應來。又沙門瞿曇波斯匿王 <a class="t" id="t0098a05"></a>及瓶沙王受三歸五戒，成此法者，我應詣 <a class="t" id="t0098a06"></a>彼，彼不應來。又沙門瞿曇沸伽羅娑羅婆羅 <a class="t" id="t0098a07"></a>門等受三歸五戒，成此法者，我應詣彼，彼 <a class="t" id="t0098a08"></a>不應來。又沙門瞿曇弟子受三歸五戒，諸 <a class="t" id="t0098a09"></a>天、釋種、俱梨等，受三歸五戒，成此法者， <a class="t" id="t0098a10"></a>我應詣彼，彼不應來。」</p>
<p><a class="t-linehead" id="t-linehead0098a10"></a>「又沙門瞿曇所遊行 <a class="t" id="t0098a11"></a>處，為一切人恭敬供養，成此法者，我應 <a class="t" id="t0098a12"></a>詣彼，彼不應來。又沙門瞿曇所至城郭村邑， <a class="t" id="t0098a13"></a>無不傾動恭敬供養，成此法者，我應詣彼， <a class="t" id="t0098a14"></a>彼不應來。又沙門瞿曇所至之處，非人、鬼神 <a class="t" id="t0098a15"></a>不敢觸嬈，成此法者，我應詣彼，彼不應 <a class="t" id="t0098a16"></a>來。又沙門瞿曇所至之處，其處人民皆見光 <a class="t" id="t0098a17"></a>明，聞天樂音，成此法者，我應詣彼，彼不 <a class="t" id="t0098a18"></a>應來。又沙門瞿曇所至之處，若欲去時，眾人 <a class="t" id="t0098a19"></a>戀慕，涕泣而送，成此法者，我應詣彼，彼不 <a class="t" id="t0098a20"></a>應來。」</p>
<p><a class="t-linehead" id="t-linehead0098a20"></a>「又沙門瞿曇初出家時，父母宗親涕泣 <a class="t" id="t0098a21"></a>戀恨，成此法者，我應詣彼，彼不應來。又 <a class="t" id="t0098a22"></a>沙門瞿曇少壯出家，捨諸飾好、象馬、寶車、五 <a class="t" id="t0098a23"></a>欲、瓔珞，成此法者，我應詣彼，彼不應來。 <a class="t" id="t0098a24"></a>又沙門瞿曇捨轉輪王位，出家修道，若其在 <a class="t" id="t0098a25"></a>家，王四天下，統領民物，我等皆屬，成此法 <a class="t" id="t0098a26"></a>者，我應詣彼，彼不應來。」</p>
<p><a class="t-linehead" id="t-linehead0098a26"></a>「又沙門瞿曇明解 <a class="t" id="t0098a27"></a>梵法，能為人說，亦與梵天往返語言，成此 <a class="t" id="t0098a28"></a>法者，我應詣彼，彼不應來。又沙門瞿曇 <a class="t" id="t0098a29"></a>明解三種祭祀、十六祀具，我等宿舊所不 <a class="t" id="t0098b01"></a>能知，成此法者，我應詣彼，彼不應來。又 <a class="t" id="t0098b02"></a>沙門瞿曇三十二相具足，成此法者，我應 <a class="t" id="t0098b03"></a>詣彼，彼不應來。又沙門瞿曇智慧通達，無 <a class="t" id="t0098b04"></a>有怯弱，成此法者，我應詣彼，彼不應來。 <a class="t" id="t0098b05"></a>彼瞿曇來至此佉 <span class="gaiji">［少／兔］ <!--gaiji,,1[少/兔],2&#x3779;,3--></span>婆提村，於我為尊，又 <a class="t" id="t0098b06"></a>是貴客，宜往覲現。」</p>
<p><a class="t-linehead" id="t-linehead0098b06"></a>時，五百婆羅門白究羅檀 <a class="t" id="t0098b07"></a>頭言：「甚奇！甚特！彼之功德乃如是耶？若使 <a class="t" id="t0098b08"></a>瞿曇於諸德中成就一者，尚不應來，況今 <a class="t" id="t0098b09"></a>盡具？宜盡相率，共往問訊。」</p>
<p><a class="t-linehead" id="t-linehead0098b09"></a>究羅檀頭言：「欲 <a class="t" id="t0098b10"></a>行者，宜知是時。」</p>
<p><a class="t-linehead" id="t-linehead0098b10"></a>時，婆羅門即嚴駕寶車，與 <a class="t" id="t0098b11"></a>五百婆羅門及佉 <span class="gaiji">［少／兔］ <!--gaiji,,1[少/兔],2&#x3779;,3--></span>婆提諸婆羅門長者、居 <a class="t" id="t0098b12"></a>士，前後圍遶，詣尸舍婆林，到已下車，步進 <a class="t" id="t0098b13"></a>至世尊所，問訊已，一面坐。時，諸婆羅門、長者， <a class="t" id="t0098b14"></a>居士，或有禮佛而坐者，或問訊而坐者，或 <a class="t" id="t0098b15"></a>有稱名而坐者，或有叉手向佛而坐者，或 <a class="t" id="t0098b16"></a>有默然而坐者。眾坐已定，究羅檀頭白佛 <a class="t" id="t0098b17"></a>言：「欲有所問，若有閑暇得見聽者，乃敢 <a class="t" id="t0098b18"></a>請問。」</p>
<p><a class="t-linehead" id="t-linehead0098b18"></a>佛言：「隨意所問。」</p>
<p>時，婆羅門白佛言：「我 <a class="t" id="t0098b19"></a>聞瞿曇明解三種祭祀及十六種祭具，我等 <a class="t" id="t0098b20"></a>先宿耆舊所不能知，我等今者欲為大祭 <a class="t" id="t0098b21"></a>祀，已辦五百特牛、五百牸牛、五百特犢、五百 <a class="t" id="t0098b22"></a>牸犢、五百羖羊、五百羯羊，欲以祭祀，今日 <a class="t" id="t0098b23"></a>顧來，問三祭法及十六祭具，若得成此祀 <a class="t" id="t0098b24"></a>者，得大果報，名稱遠聞，天人所敬。」</p>
<p><a class="t-linehead" id="t-linehead0098b24"></a>爾時，世 <a class="t" id="t0098b25"></a>尊告究羅檀頭婆羅門曰：「汝今諦聽，諦聽，善 <a class="t" id="t0098b26"></a>思念之，當為汝說。」</p>
<p><a class="t-linehead" id="t-linehead0098b26"></a>婆羅門言：「唯然。瞿曇！願 <a class="t" id="t0098b27"></a>樂欲聞。」</p>
<p><a class="t-linehead" id="t-linehead0098b27"></a>爾時，佛告究羅檀頭曰：「乃往過去 <a class="t" id="t0098b28"></a>久遠世時，有剎利王，水澆頭種，欲設大祀， <a class="t" id="t0098b29"></a>集婆羅門大臣而告之曰：『我今大有財寶 <a class="t" id="t0098c01"></a>具足，五欲自恣，年已朽邁，士眾強盛，無有怯 <a class="t" id="t0098c02"></a>弱，庫藏盈溢。今欲設大祀，汝等說祀法斯 <a class="t" id="t0098c03"></a>何所須？』時，彼大臣即白王言：『如是。大王！如 <a class="t" id="t0098c04"></a>王所言，國富兵強，庫藏盈溢。但諸民物多懷 <a class="t" id="t0098c05"></a>惡心，習諸非法，若於此時而為祀者，不 <a class="t" id="t0098c06"></a>成祀法，如遣盜逐盜，則不成使。大王！勿 <a class="t" id="t0098c07"></a>作是念言，此是我民，能伐能殺，能呵能止。諸 <a class="t" id="t0098c08"></a>近王者當給其所須，諸治生者當給其財 <a class="t" id="t0098c09"></a>寶，諸修田業者當給其牛犢、種子，使彼各 <a class="t" id="t0098c10"></a>各自營。王不逼迫於民，則民人安隱，養育 <a class="t" id="t0098c11"></a>子孫，共相娛樂。』」</p>
<p><a class="t-linehead" id="t-linehead0098c11"></a>佛告究羅檀頭：「時，王聞諸 <a class="t" id="t0098c12"></a>臣語已，諸親近者給其衣食，諸有商賈給 <a class="t" id="t0098c13"></a>其財寶，修農田者給牛、種子。是時人民各 <a class="t" id="t0098c14"></a>各自營，不相侵惱，養育子孫，共相娛樂。」</p>
<p><a class="t-linehead" id="t-linehead0098c14"></a>佛 <a class="t" id="t0098c15"></a>言：「時，王復召諸臣語言：『我國富兵強，庫藏盈 <a class="t" id="t0098c16"></a>溢，給諸人民，使無所乏，養育子孫，共相 <a class="t" id="t0098c17"></a>娛樂。我今欲設大祀，汝說祀法悉何所須？』 <a class="t" id="t0098c18"></a>諸臣白王：『如是，如是，如王所說。國富兵強， <a class="t" id="t0098c19"></a>庫藏盈溢，給諸人民，使其無乏，養育子孫， <a class="t" id="t0098c20"></a>共相娛樂。王欲祀者，可語宮內使知。』時，王 <a class="t" id="t0098c21"></a>即如臣言，入語宮內：『我國富兵強，庫藏盈溢， <a class="t" id="t0098c22"></a>多有財寶，欲設大祀。』時，諸夫人尋白王言： <a class="t" id="t0098c23"></a>『如是，如是，如大王言。國富兵強，庫藏盈溢， <a class="t" id="t0098c24"></a>多有珍寶，欲設大祀，今正是時。』王出報諸 <a class="t" id="t0098c25"></a>臣言：『我國富兵強，庫藏盈溢，給諸人民，使 <a class="t" id="t0098c26"></a>其無乏，養育子孫，共相娛樂。今欲大祀，已 <a class="t" id="t0098c27"></a>語宮內，汝盡語我，斯須何物？』」</p>
<p><a class="t-linehead" id="t-linehead0098c27"></a>「時，諸大臣即 <a class="t" id="t0098c28"></a>白王言：『如是，如是，如王所說。欲設大祀， <a class="t" id="t0098c29"></a>已語宮內，而未語太子、皇子、大臣、將士，王 <a class="t" id="t0099a01"></a>當語之。』時，王聞諸臣語已，即語太子、皇子、 <a class="t" id="t0099a02"></a>群臣、將士言：『我國富兵強，庫藏盈溢，欲設 <a class="t" id="t0099a03"></a>大祀。』時，太子、皇子及諸群臣、將士即白王言： <a class="t" id="t0099a04"></a>『如是，如是，大王！今國富兵強，庫藏盈溢，欲 <a class="t" id="t0099a05"></a>設祀者，今正是時。』時，王復告大臣曰：『我國 <a class="t" id="t0099a06"></a>富兵強，多有財寶，欲設大祀。已語宮內、太 <a class="t" id="t0099a07"></a>子、皇子，乃至將士，今欲大祀，斯何所須？』諸 <a class="t" id="t0099a08"></a>臣白王：『如大王言，欲設祀者，今正是時。』王 <a class="t" id="t0099a09"></a>聞語已，即於城東起新堂舍，王入新舍，被 <a class="t" id="t0099a10"></a>鹿皮衣，以香酥油塗摩其身，又以鹿角戴 <a class="t" id="t0099a11"></a>之頭上，牛屎塗地，坐臥其上，及第一夫人、 <a class="t" id="t0099a12"></a>婆羅門、大臣，選一黃牸牛，一乳王食，一乳夫 <a class="t" id="t0099a13"></a>人食，一乳大臣食，一乳供養大眾，餘與犢子。 <a class="t" id="t0099a14"></a>時，王成就八法，大臣成就四法。」</p>
<p><a class="t-linehead" id="t-linehead0099a14"></a>「云何王成 <a class="t" id="t0099a15"></a>就八法？彼剎利王七世以來父母真正，不為 <a class="t" id="t0099a16"></a>他人所見輕毀，是為成就初法。彼王顏貌 <a class="t" id="t0099a17"></a>端正，剎利種族，是為二法。彼王戒德增盛，智 <a class="t" id="t0099a18"></a>慧具足，是為三法。彼王習種種技術，乘象、 <a class="t" id="t0099a19"></a>馬車、刀牟、弓矢、戰鬪之法，無不具知，是為 <a class="t" id="t0099a20"></a>四法。彼王有大威力，攝諸小王，無不靡伏， <a class="t" id="t0099a21"></a>是為五法。彼王善於言語，所說柔軟，義味具 <a class="t" id="t0099a22"></a>足，是為六法。彼王多有財寶，庫藏盈溢，是 <a class="t" id="t0099a23"></a>為七法。彼王智謀勇果，無復怯弱，是為八 <a class="t" id="t0099a24"></a>法。彼剎利種王，成此八法。」</p>
<p><a class="t-linehead" id="t-linehead0099a24"></a>「云何大臣成就 <a class="t" id="t0099a25"></a>四法？彼婆羅門大臣七世以來父母真正，不 <a class="t" id="t0099a26"></a>為他人所見輕毀，是為初法。復次，彼大臣 <a class="t" id="t0099a27"></a>異學三部諷誦通利，種種經書皆能分別，世 <a class="t" id="t0099a28"></a>典幽微靡不綜練，又能善於大人相法、瞻 <a class="t" id="t0099a29"></a>察吉凶、祭祀儀禮，是為二法。復次，大臣善於 <a class="t" id="t0099b01"></a>言語，所說柔和，義味具足，是為三法。復次，大 <a class="t" id="t0099b02"></a>臣智謀勇果，無有怯弱，凡祭祀法無不解 <a class="t" id="t0099b03"></a>知，是為四法。時，彼王成就八法，婆羅門大 <a class="t" id="t0099b04"></a>臣成就四法，彼王有四援助、三祭祀法、十 <a class="t" id="t0099b05"></a>六祀具。」</p>
<p><a class="t-linehead" id="t-linehead0099b05"></a>「時，婆羅門大臣於彼新舍，以十六 <a class="t" id="t0099b06"></a>事開解王意，除王疑想。云何十六？大臣白 <a class="t" id="t0099b07"></a>王，或有人言：『今剎利王欲為大祀，而七世 <a class="t" id="t0099b08"></a>以來父母不正，常為他人所見輕毀。』設有 <a class="t" id="t0099b09"></a>此言，不能污王。所以者何？王七世以來父 <a class="t" id="t0099b10"></a>母真正，不為他人之所輕毀。或有人言：『今 <a class="t" id="t0099b11"></a>剎利王欲為大祀，而顏貌醜陋，非剎利種。』 <a class="t" id="t0099b12"></a>設有此言，不能污王，所以者何？王顏貌端 <a class="t" id="t0099b13"></a>正，剎利種族。或有人言：『今剎利王欲為大 <a class="t" id="t0099b14"></a>祀，而無增上戒，智慧不具。』設有此言，不 <a class="t" id="t0099b15"></a>能污王，所以者何？王戒德增上，智慧具足。 <a class="t" id="t0099b16"></a>或有人言：『今剎利王欲為大祀，而不善諸 <a class="t" id="t0099b17"></a>術，乘象、馬車、種種兵法不能解知。』設有此 <a class="t" id="t0099b18"></a>言，不能污王，所以者何？王善諸技術，戰陣 <a class="t" id="t0099b19"></a>兵法，無不解知。或有人言：『王欲為大祀，而 <a class="t" id="t0099b20"></a>無大威力攝諸小王。』設有是言，不能污 <a class="t" id="t0099b21"></a>王，所以者何？王有大威力，攝諸小王。」</p>
<p><a class="t-linehead" id="t-linehead0099b21"></a>「或有 <a class="t" id="t0099b22"></a>人言：『王欲大祀，而不善於言語，所說麤獷， <a class="t" id="t0099b23"></a>義味不具。』設有此言，不能污王，所以者 <a class="t" id="t0099b24"></a>何？王善於言語，所說柔軟，義味具足。或有 <a class="t" id="t0099b25"></a>人言：『王欲大祀，而無多財寶。』設有是言，不 <a class="t" id="t0099b26"></a>能污王，所以者何？王庫藏盈溢，多有財寶。 <a class="t" id="t0099b27"></a>或有人言：『王欲大祀，而無智謀，志意怯弱。』 <a class="t" id="t0099b28"></a>設有是言，不能污王，所以者何？王智謀勇 <a class="t" id="t0099b29"></a>果，無有怯弱。或有人言：『王欲大祀，不語 <a class="t" id="t0099c01"></a>宮內。』設有是語，不能污王，所以者何？王 <a class="t" id="t0099c02"></a>欲祭祀，先語宮內。或有人言：『王欲大祀，而 <a class="t" id="t0099c03"></a>不語太子、皇子。』設有此言，不能污王，所以 <a class="t" id="t0099c04"></a>者何？王欲祭祀，先語太子、皇子。或有人言： <a class="t" id="t0099c05"></a>『王欲大祀，不語群臣。』設有此言，不能污 <a class="t" id="t0099c06"></a>王，所以者何？王欲大祀，先語群臣。或有人 <a class="t" id="t0099c07"></a>言：『王欲大祀，不語將士。』設有此言不能 <a class="t" id="t0099c08"></a>污王，所以者何？王欲祭祀，先語將士。」</p>
<p><a class="t-linehead" id="t-linehead0099c08"></a>「或有 <a class="t" id="t0099c09"></a>人言：『王欲大祀，而婆羅門大臣七世以來 <a class="t" id="t0099c10"></a>父母不正，常為他人之所輕毀。』設有是語， <a class="t" id="t0099c11"></a>不能污王，所以者何？我七世以來父母真 <a class="t" id="t0099c12"></a>正，不為他人所見輕毀。或有人言：『王欲 <a class="t" id="t0099c13"></a>大祀，而大臣於異學三部諷誦不利，種種 <a class="t" id="t0099c14"></a>經書不能分別，世典幽微亦不綜練，不能 <a class="t" id="t0099c15"></a>善於大人相法、瞻察吉凶、祭祀儀禮。』設有 <a class="t" id="t0099c16"></a>此言，不能污王，所以者何？我於三部異 <a class="t" id="t0099c17"></a>典諷誦通利，種種經書皆能分別，世典幽微 <a class="t" id="t0099c18"></a>靡不綜練，又能善於大人相法、瞻察吉凶、 <a class="t" id="t0099c19"></a>祭祀儀禮。或有人言：『王欲大祀，而大臣不 <a class="t" id="t0099c20"></a>善言語，所說麤獷，義味不具。』設有此言，不 <a class="t" id="t0099c21"></a>能污王，所以者何？我善言語，所說柔和，義味 <a class="t" id="t0099c22"></a>具足。或有人言：『王欲大祀，而大臣智謀不 <a class="t" id="t0099c23"></a>具，志意怯弱，不解祀法。』設有是言，不能污 <a class="t" id="t0099c24"></a>王，所以者何？我智謀勇果，無有怯弱，凡祭 <a class="t" id="t0099c25"></a>祀法，無不解知。」</p>
<p><a class="t-linehead" id="t-linehead0099c25"></a>佛告究羅檀頭：「彼王於十 <a class="t" id="t0099c26"></a>六處有疑，而彼大臣以十六事開解王意。」</p>
<a class="t" id="t0099c27"></a>
<p><a class="t-linehead" id="t-linehead0099c27"></a>佛言：「時，大臣於彼新舍，以十事行示教利 <a class="t" id="t0099c28"></a>喜於王。云何為十？大臣言：『王祭祀時，諸有 <a class="t" id="t0099c29"></a>殺生、不殺生來集會者，平等施與，若有殺生 <a class="t" id="t0100a01"></a>而來者，亦施與，彼自當知，不殺而來者，亦施 <a class="t" id="t0100a02"></a>與，為是故施，如是心施。若復有偷盜、邪婬、 <a class="t" id="t0100a03"></a>兩舌、惡口、妄言、綺語、貪取、嫉妬、邪見來在會 <a class="t" id="t0100a04"></a>者，亦施與，彼自當知，若有不盜，乃至正見 <a class="t" id="t0100a05"></a>來者，亦施與，為是故施，如是心施。』」</p>
<p><a class="t-linehead" id="t-linehead0100a05"></a>佛告婆 <a class="t" id="t0100a06"></a>羅門：「彼大臣以此十行示教利喜。」</p>
<p><a class="t-linehead" id="t-linehead0100a06"></a>又告婆 <a class="t" id="t0100a07"></a>羅門：「時，彼剎利王於彼新舍生三悔心，大 <a class="t" id="t0100a08"></a>臣滅之。云何為三？王生悔言：『我今大祀，已 <a class="t" id="t0100a09"></a>為大祀、當為大祀、今為大祀，多損財寶， <a class="t" id="t0100a10"></a>起此三心，而懷悔恨。』大臣語言：『王已為大 <a class="t" id="t0100a11"></a>祀，已施、當施、今施，於此福祀不宜生悔。』是 <a class="t" id="t0100a12"></a>為王入新舍生三悔心，大臣滅之。」</p>
<p><a class="t-linehead" id="t-linehead0100a12"></a>佛告婆 <a class="t" id="t0100a13"></a>羅門：「爾時，剎利王水澆頭種，以十五日月滿 <a class="t" id="t0100a14"></a>時出彼新舍，於舍前露地然大火 <span class="gaiji">［卄／積］ <!--gaiji,,1[卄/積],2&#x27090;,3--></span>，手執 <a class="t" id="t0100a15"></a>油瓶注於火上，唱言：『與，與。』時，彼王夫人聞 <a class="t" id="t0100a16"></a>王以十五日月滿時出新舍，於舍前然 <a class="t" id="t0100a17"></a>大火 <span class="gaiji">［卄／積］ <!--gaiji,,1[卄/積],2&#x27090;,3--></span>，手執油瓶注於火上，唱言：『與，與。』彼 <a class="t" id="t0100a18"></a>夫人、婇女多持財寶，來詣王所，而白王言： <a class="t" id="t0100a19"></a>『此諸雜寶，助王為祀。』婆羅門！彼王尋告夫 <a class="t" id="t0100a20"></a>人、婇女言：『止！止！汝便為供養已，我自大有 <a class="t" id="t0100a21"></a>財寶，足以祭祀。』諸夫人、婇女自生念言：『我 <a class="t" id="t0100a22"></a>等不宜將此寶物還於宮中，若王於東方 <a class="t" id="t0100a23"></a>設大祀時，當用佐助。』婆羅門！其後王於東 <a class="t" id="t0100a24"></a>方設大祀時，夫人、婇女即以此寶物助設 <a class="t" id="t0100a25"></a>大祀。」</p>
<p><a class="t-linehead" id="t-linehead0100a25"></a>「時，太子、皇子聞王十五日月滿時出 <a class="t" id="t0100a26"></a>新舍，於舍前然大火 <span class="gaiji">［卄／積］ <!--gaiji,,1[卄/積],2&#x27090;,3--></span>，手執油瓶注於火 <a class="t" id="t0100a27"></a>上，唱言：『與，與。』彼太子、皇子多持財寶，來詣 <a class="t" id="t0100a28"></a>王所，白王言：『以此寶物，助王大祀。』王言：『止！ <a class="t" id="t0100a29"></a>止！汝便為供養已，我自大有財寶，足已祭 <a class="t" id="t0100b01"></a>祀。』諸太子、皇子自生念言：『我等不宜持此 <a class="t" id="t0100b02"></a>寶物還也，王若於南方設大祀者，當以佐 <a class="t" id="t0100b03"></a>助。』如是大臣持寶物來：『願已助王祭祀西 <a class="t" id="t0100b04"></a>方。』將士持寶物來：『願已助王祭祀北方。』」</p>
<p><a class="t-linehead" id="t-linehead0100b04"></a>佛 <a class="t" id="t0100b05"></a>告婆羅門：「彼王大祭祀時，不殺牛、羊及諸眾 <a class="t" id="t0100b06"></a>生，唯用酥、乳、麻油、蜜、黑蜜、石蜜，以為祭祀。」</p>
<a class="t" id="t0100b07"></a>
<p><a class="t-linehead" id="t-linehead0100b07"></a>佛告婆羅門：「彼剎利王為大祀時，初喜、中 <a class="t" id="t0100b08"></a>喜，後亦喜，此為成辦祭祀之法。」</p>
<p><a class="t-linehead" id="t-linehead0100b08"></a>佛告婆羅 <a class="t" id="t0100b09"></a>門：「彼剎利王為大祀已，剃除鬚髮，服三法 <a class="t" id="t0100b10"></a>衣，出家為道，修四無量心，身壞命終，生梵 <a class="t" id="t0100b11"></a>天上。時，王夫人為大施已，亦復除髮，服三 <a class="t" id="t0100b12"></a>法衣，出家修道，行四梵行，身壞命終，生梵天 <a class="t" id="t0100b13"></a>上。婆羅門大臣教王四方祭祀已，亦為大 <a class="t" id="t0100b14"></a>施，然後剃除鬚髮，服三法衣，出家修道，行 <a class="t" id="t0100b15"></a>四梵行，身壞命終，生梵天上。」</p>
<p><a class="t-linehead" id="t-linehead0100b15"></a>佛告婆羅門： <a class="t" id="t0100b16"></a>「時，王為三祭祀法、十六祀具，而成大祀，於 <a class="t" id="t0100b17"></a>汝意云何？」</p>
<p><a class="t-linehead" id="t-linehead0100b17"></a>時，究羅檀頭聞佛言已，默然不 <a class="t" id="t0100b18"></a>對。時，五百婆羅門語究羅檀頭言：「沙門瞿 <a class="t" id="t0100b19"></a>曇所言微妙，大師何故默然不答？」</p>
<p><a class="t-linehead" id="t-linehead0100b19"></a>究羅檀頭 <a class="t" id="t0100b20"></a>答言：「沙門瞿曇所說微妙，我非不然可，所 <a class="t" id="t0100b21"></a>以默然者。自思惟耳，沙門瞿曇說此事，不 <a class="t" id="t0100b22"></a>言從他聞，我默思惟：『沙門瞿曇將無是彼 <a class="t" id="t0100b23"></a>剎利王耶？或是彼婆羅門大臣耶？』」</p>
<p><a class="t-linehead" id="t-linehead0100b23"></a>爾時，世尊 <a class="t" id="t0100b24"></a>告究羅檀頭曰：「善哉！善哉！汝觀如來，正得 <a class="t" id="t0100b25"></a>其宜。是時，剎利王為大祀者，豈異人乎？勿 <a class="t" id="t0100b26"></a>造斯觀，即吾身是也，我於爾時極大施慧。」</p>
<a class="t" id="t0100b27"></a>
<p><a class="t-linehead" id="t-linehead0100b27"></a>究羅檀頭白佛言：「齊此三祭祀及十六祀具 <a class="t" id="t0100b28"></a>得大果報，復有勝者耶？」</p>
<p><a class="t-linehead" id="t-linehead0100b28"></a>佛言：「有。」</p>
<p>問曰：「何者 <a class="t" id="t0100b29"></a>是？」</p>
<p><a class="t-linehead" id="t-linehead0100b29"></a>佛言：「於此三祭祀及十六祀具，若能常 <a class="t" id="t0100c01"></a>供養眾僧，使不斷者，功德勝彼。」</p>
<p><a class="t-linehead" id="t-linehead0100c01"></a>又問：「於三 <a class="t" id="t0100c02"></a>祭祀及十六祀具，若能常供養眾僧使不 <a class="t" id="t0100c03"></a>斷者，為此功德最勝，復有勝者耶？」</p>
<p><a class="t-linehead" id="t-linehead0100c03"></a>佛言：「有。」</p>
<a class="t" id="t0100c04"></a>
<p><a class="t-linehead" id="t-linehead0100c04"></a>又問：「何者是？」</p>
<p>佛言：「若以三祭祀及十六祀具 <a class="t" id="t0100c05"></a>并供養眾僧使不斷者，不如為招提僧 <a class="t" id="t0100c06"></a>起僧房堂閣，此施最勝。」</p>
<p><a class="t-linehead" id="t-linehead0100c06"></a>又問：「為三祭祀及 <a class="t" id="t0100c07"></a>十六祀具，并供養眾僧使不斷絕，及為招 <a class="t" id="t0100c08"></a>提僧起僧房堂閣，為此福最勝，復有勝者 <a class="t" id="t0100c09"></a>耶？」</p>
<p><a class="t-linehead" id="t-linehead0100c09"></a>佛言：「有。」</p>
<p>又問：「何者是？」</p>
<p>佛言：「若為三種祭 <a class="t" id="t0100c10"></a>祀、十六祀具，供養眾僧使不斷絕，及為招 <a class="t" id="t0100c11"></a>提僧起僧房堂閣，不如起歡喜心，口自發 <a class="t" id="t0100c12"></a>言：『我歸依佛，歸依法，歸依僧。』此福最勝。」</p>
<a class="t" id="t0100c13"></a>
<p><a class="t-linehead" id="t-linehead0100c13"></a>又問：「齊此三歸，得大果報耶？復有勝者？」</p>
<p>佛 <a class="t" id="t0100c14"></a>言：「有。」</p>
<p><a class="t-linehead" id="t-linehead0100c14"></a>又問：「何者是？」</p>
<p>佛言：「若以歡喜心受、行 <a class="t" id="t0100c15"></a>五戒，盡形壽不殺、不盜、不婬、不欺、不飲酒， <a class="t" id="t0100c16"></a>此福最勝。」</p>
<p><a class="t-linehead" id="t-linehead0100c16"></a>又問：「齊此三祀，至於五戒，得大 <a class="t" id="t0100c17"></a>果報耶？復有勝者？」</p>
<p><a class="t-linehead" id="t-linehead0100c17"></a>佛言：「有。」</p>
<p>又問：「何者是？」</p>
<p>佛 <a class="t" id="t0100c18"></a>言：「若能以慈心念一切眾生，如搆牛乳 <a class="t" id="t0100c19"></a>頃，其福最勝。」</p>
<p><a class="t-linehead" id="t-linehead0100c19"></a>又問：「齊此三祀，至於慈心，得 <a class="t" id="t0100c20"></a>大果報耶？復有勝者？」</p>
<p><a class="t-linehead" id="t-linehead0100c20"></a>佛言：「有。」</p>
<p>又問：「何者是？」</p>
<a class="t" id="t0100c21"></a>
<p><a class="t-linehead" id="t-linehead0100c21"></a>佛言：「若如來、至真、等正覺出現於世，有人 <a class="t" id="t0100c22"></a>於佛法中出家修道，眾德悉備，乃至具足三 <a class="t" id="t0100c23"></a>明，滅諸癡冥，具足慧明，所以者何？以不放 <a class="t" id="t0100c24"></a>逸、樂閑靜故，此福最勝。」</p>
<p><a class="t-linehead" id="t-linehead0100c24"></a>究羅檀頭又白佛 <a class="t" id="t0100c25"></a>言：「瞿曇！我為祭祀，具諸牛羊各五百頭，今 <a class="t" id="t0100c26"></a>盡放捨，任其自遊隨逐水草。我今歸依佛， <a class="t" id="t0100c27"></a>歸依法，歸依僧，聽我於正法中為優婆 <a class="t" id="t0100c28"></a>塞，自今以後，盡形壽不殺、不盜、不婬、不欺、不 <a class="t" id="t0100c29"></a>飲酒，唯願世尊及諸大眾時受我請。」爾時， <a class="t" id="t0101a01"></a>世尊默然受之。</p>
<p><a class="t-linehead" id="t-linehead0101a01"></a>時，婆羅門見佛默然受請 <a class="t" id="t0101a02"></a> <span class="corr" title="[巳&gt;已]">已</span> ，即起禮佛，繞三匝而去，還家供辦種種 <a class="t" id="t0101a03"></a>餚饍。明日時到，爾時，世尊著衣持鉢，與大 <a class="t" id="t0101a04"></a>比丘眾千二百五十人俱，詣婆羅門舍，就 <a class="t" id="t0101a05"></a>座而坐。時婆羅門手自斟酌，供佛及僧，食 <a class="t" id="t0101a06"></a>訖去鉢，行澡水畢，佛為婆羅門而作頌 <a class="t" id="t0101a07"></a>曰：</p>
<a class="t" id="t0101a08"></a>
<blockquote class="gatha">
<p>「祭祀火為上，　　諷誦詩為上， <a class="t" id="t0101a09"></a><br>
人中王為上，　　眾流海為上， <a class="t" id="t0101a10"></a><br>
星中月為上，　　光明日為上， <a class="t" id="t0101a11"></a><br>
上下及四方，　　諸有所生物， <a class="t" id="t0101a12"></a><br>
天及世間人，　　唯佛為最上， <a class="t" id="t0101a13"></a><br>
欲求大福者，　　當供養三寶。」</p>
</blockquote>
<a class="t" id="t0101a14"></a>
<p><a class="t-linehead" id="t-linehead0101a14"></a>爾時，究羅檀頭婆羅門即取一小座於佛 <a class="t" id="t0101a15"></a>前坐。爾時世尊漸為說法，示教利喜，施論、戒 <a class="t" id="t0101a16"></a>論、生天之論，欲為大患，上漏為礙，出要為 <a class="t" id="t0101a17"></a>上，分布顯示諸清淨行。爾時，世尊觀彼婆 <a class="t" id="t0101a18"></a>羅門志意柔軟，陰蓋輕微，易可調伏，如諸佛 <a class="t" id="t0101a19"></a>常法，為說苦諦，分別顯示，說集聖諦、集滅 <a class="t" id="t0101a20"></a>聖諦、出要聖諦。時，究羅檀頭婆羅門即於座 <a class="t" id="t0101a21"></a>上遠塵離垢，得法眼淨。猶如淨潔白疊，易 <a class="t" id="t0101a22"></a>為受染，檀頭婆羅門亦復如是，見法得 <a class="t" id="t0101a23"></a>法，獲果定住，不由他信，得無所畏，而白佛 <a class="t" id="t0101a24"></a>言：「我今重再三歸依佛、法、聖眾，願佛聽我 <a class="t" id="t0101a25"></a>於正法中為優婆塞，自今已後，盡形壽不 <a class="t" id="t0101a26"></a>殺、不盜、不婬、不欺、不飲酒。」</p>
<p><a class="t-linehead" id="t-linehead0101a26"></a>重白佛言：「唯願世 <a class="t" id="t0101a27"></a>尊更受我七日請。」爾時，世尊默然受之。時， <a class="t" id="t0101a28"></a>婆羅門即於七日中，手自斟酌，供佛及僧， <a class="t" id="t0101a29"></a>過七日已，世尊遊行人間。</p>
<p><a class="t-linehead" id="t-linehead0101a29"></a>佛去未久，時，究 <a class="t" id="t0101b01"></a>羅檀頭婆羅門得病命終。時，眾多比丘聞究 <a class="t" id="t0101b02"></a>羅檀頭供養佛七日，佛去未久，得病命終， <a class="t" id="t0101b03"></a>即自念言：「彼人命終，當何所趣？」時，諸比丘 <a class="t" id="t0101b04"></a>詣世尊所，頭面禮足，於一面坐。「彼究羅檀 <a class="t" id="t0101b05"></a>頭今者命終，當生何所？」</p>
<p><a class="t-linehead" id="t-linehead0101b05"></a>佛告諸比丘：「彼人 <a class="t" id="t0101b06"></a>淨修梵行，法法成就，亦不於法有所觸嬈， <a class="t" id="t0101b07"></a>以斷五下分結，於彼現般涅槃，不來此世。」</p>
<a class="t" id="t0101b08"></a>
<p><a class="t-linehead" id="t-linehead0101b08"></a>爾時，諸比丘聞佛所說，歡喜奉行。</p>
<a class="t" id="t0101b09"></a>
<p class="endsutta"><span class="t-juanname">佛說長阿含經卷第十五</span></p>
</article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
</aside>
</section>
</div></body></html>


