<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da13">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 2</span> <span class="mirror-right">第二分</span></p>
<h1 class="mirror-row">
<span class="mirror-left latin">13</span> <span class="mirror-right">（一三）大緣方便經</span>
</h1>
<a class="t" id="t0060a29"></a>
</div>
<p><a class="t-linehead" id="t-linehead0060a29"></a>如是我聞：</p>
<p>一時，佛在拘流沙國劫摩沙住 <a class="t" id="t0060b01"></a>處，與大比丘眾千二百五十人俱。</p>
<p><a class="t-linehead" id="t-linehead0060b01"></a>爾時，阿難 <a class="t" id="t0060b02"></a>在閑靜處，作是念言：「甚奇！甚特！世尊所說 <a class="t" id="t0060b03"></a>十二因緣法之光明，甚深難解，如我意觀， <a class="t" id="t0060b04"></a>猶如目前，以何為深？」於是，阿難即從靜室 <a class="t" id="t0060b05"></a>起，至世尊所，頭面禮足，在一面坐，白世尊 <a class="t" id="t0060b06"></a>言：「我向於靜室，默自思念：『甚奇！甚特！世尊 <a class="t" id="t0060b07"></a>所說十二因緣法之光明，甚深難解，如我意 <a class="t" id="t0060b08"></a>觀，如在目前，以何為深？』」</p>
<p><a class="t-linehead" id="t-linehead0060b08"></a>爾時，世尊告阿 <a class="t" id="t0060b09"></a>難曰：「止！止！勿作此言：『十二因緣法之光明， <a class="t" id="t0060b10"></a>甚深難解！』阿難！此十二因緣難見難知，諸 <a class="t" id="t0060b11"></a>天、魔、梵、沙門、婆羅門、未見緣者，若欲思量 <a class="t" id="t0060b12"></a>觀察分別其義者，則皆荒迷，無能見者。阿 <a class="t" id="t0060b13"></a>難！我今語汝老死有緣，若有問言：『何等是 <a class="t" id="t0060b14"></a>老死緣？』應答彼言：『生是老死緣！』若復問 <a class="t" id="t0060b15"></a>言：『誰是生緣？』應答彼言：『有是生緣。』若復問 <a class="t" id="t0060b16"></a>言：『誰是有緣？』應答彼言：『取是有緣。』若復問 <a class="t" id="t0060b17"></a>言：『誰是取緣？』應答彼言：『愛是取緣。』若復 <a class="t" id="t0060b18"></a>問言：『誰是愛緣？』應答彼言：『受是愛緣。』若 <a class="t" id="t0060b19"></a>復問言：『誰是受緣？』應答彼言：『觸是受緣。』若 <a class="t" id="t0060b20"></a>復問言：『誰為觸緣？』應答彼言：『六入是觸緣。』 <a class="t" id="t0060b21"></a>若復問言：『誰為六入緣？』應答彼言：『名色是 <a class="t" id="t0060b22"></a>六入緣。』若復問言：『誰為名色緣？』應答彼言： <a class="t" id="t0060b23"></a>『識是名色緣。』若復問言：『誰為識緣？』應答彼 <a class="t" id="t0060b24"></a>言：『行是識緣。』若復問言：『誰為行緣？』應答 <a class="t" id="t0060b25"></a>彼言：『癡是行緣。』阿難！如是緣癡有行，緣行 <a class="t" id="t0060b26"></a>有識，緣識有名色，緣名色有六入，緣六 <a class="t" id="t0060b27"></a>入有觸，緣觸有受，緣受有愛，緣愛有取， <a class="t" id="t0060b28"></a>緣取有有，緣有有生，緣生有老、死、憂、悲、 <a class="t" id="t0060b29"></a>苦惱，大患所集，是為此大苦陰緣。」</p>
<p><a class="t-linehead" id="t-linehead0060b29"></a>佛告阿 <a class="t" id="t0060c01"></a>難：「緣生有老死，此為何義？若使一切眾生 <a class="t" id="t0060c02"></a>無有生者，寧有老死不？」</p>
<p><a class="t-linehead" id="t-linehead0060c02"></a>阿難答曰：「無也。」</p>
<a class="t" id="t0060c03"></a>
<p><a class="t-linehead" id="t-linehead0060c03"></a>「是故，阿難！以此緣，知老死由生，緣生有 <a class="t" id="t0060c04"></a>老死，我所說者，義在於此。」</p>
<p><a class="t-linehead" id="t-linehead0060c04"></a>又告阿難：「緣有 <a class="t" id="t0060c05"></a>有生，此為何義？若使一切眾生無有欲有、 <a class="t" id="t0060c06"></a>色無色有者，寧有生不？」</p>
<p><a class="t-linehead" id="t-linehead0060c06"></a>答曰：「無也。」</p>
<p>「阿難！我 <a class="t" id="t0060c07"></a>以此緣，知生由有，緣有有生，我所說者，義 <a class="t" id="t0060c08"></a>在於此。」</p>
<p><a class="t-linehead" id="t-linehead0060c08"></a>又告阿難：「緣取有有，此為何義？ <a class="t" id="t0060c09"></a>若使一切眾生無有欲取、見取、戒取、我取者， <a class="t" id="t0060c10"></a>寧有有不？」</p>
<p><a class="t-linehead" id="t-linehead0060c10"></a>答曰：「無也。」</p>
<p>「阿難！我以此緣，知有 <a class="t" id="t0060c11"></a>由取，緣取有有，我所說者，義在於此。」</p>
<p><a class="t-linehead" id="t-linehead0060c11"></a>又告 <a class="t" id="t0060c12"></a>阿難：「緣愛有取，此為何義？若使一切眾生 <a class="t" id="t0060c13"></a>無有欲愛、有愛、無有愛者，寧有取不？」</p>
<p><a class="t-linehead" id="t-linehead0060c13"></a>答曰： <a class="t" id="t0060c14"></a>「無有。」</p>
<p><a class="t-linehead" id="t-linehead0060c14"></a>「阿難！我以此緣，知取由愛，緣愛有 <a class="t" id="t0060c15"></a>取，我所說者，義在於此。」</p>
<p><a class="t-linehead" id="t-linehead0060c15"></a>又告阿難：「緣受有 <a class="t" id="t0060c16"></a>愛，此為何義？若使一切眾生無有樂受、苦 <a class="t" id="t0060c17"></a>受、不苦不樂受者，寧有愛不？」</p>
<p><a class="t-linehead" id="t-linehead0060c17"></a>答曰：「無也。」</p>
<p>「阿 <a class="t" id="t0060c18"></a>難！我以此緣，知愛由受，緣受有愛，我所 <a class="t" id="t0060c19"></a>說者，義在於此。阿難！當知因愛有求，因求 <a class="t" id="t0060c20"></a>有利，因利有用，因用有欲，因欲有著，因 <a class="t" id="t0060c21"></a>著有嫉，因嫉有守，因守有護。阿難！由有 <a class="t" id="t0060c22"></a>護故，有刀杖、諍訟、作無數惡，我所說者，義 <a class="t" id="t0060c23"></a>在於此。阿難！此為何義，若使一切眾生無 <a class="t" id="t0060c24"></a>有護者，當有刀杖、諍訟，起無數惡不？」</p>
<p><a class="t-linehead" id="t-linehead0060c24"></a>答 <a class="t" id="t0060c25"></a>曰：「無也。」</p>
<p><a class="t-linehead" id="t-linehead0060c25"></a>「是故，阿難！以此因緣，知刀杖、諍訟 <a class="t" id="t0060c26"></a>由護而起，緣護有刀杖、諍訟。阿難！我所說 <a class="t" id="t0060c27"></a>者，義在於此。」</p>
<p><a class="t-linehead" id="t-linehead0060c27"></a>又告阿難：「因守有護，此為 <a class="t" id="t0060c28"></a>何義？若使一切眾生無有守者，寧有護不？」</p>
<a class="t" id="t0060c29"></a>
<p><a class="t-linehead" id="t-linehead0060c29"></a>答曰：「無也。」</p>
<p>「阿難！我以此緣，知護由守，因守 <a class="t" id="t0061a01"></a>有護，我所說者，義在於此。阿難！因嫉有守， <a class="t" id="t0061a02"></a>此為何義？若使一切眾生無有嫉者，寧有 <a class="t" id="t0061a03"></a>守不？」</p>
<p><a class="t-linehead" id="t-linehead0061a03"></a>答曰：「無也。」</p>
<p>「阿難！我以此緣，知守由 <a class="t" id="t0061a04"></a>嫉，因嫉有守，我所說者，義在於此。阿難！因 <a class="t" id="t0061a05"></a>著有嫉，此為何義？若使一切眾生無有著 <a class="t" id="t0061a06"></a>者，寧有嫉不？」</p>
<p><a class="t-linehead" id="t-linehead0061a06"></a>答曰：「無也。」</p>
<p>「阿難！我以此緣，知 <a class="t" id="t0061a07"></a>嫉由著，因著有嫉，我所說者，義在於此。阿 <a class="t" id="t0061a08"></a>難！因欲有著，此為何義？若使一切眾生無 <a class="t" id="t0061a09"></a>有欲者，寧有著不？」</p>
<p><a class="t-linehead" id="t-linehead0061a09"></a>答曰：「無也。」</p>
<p>「阿難！我以此 <a class="t" id="t0061a10"></a>緣，知著由欲，因欲有著，我所說者，義在 <a class="t" id="t0061a11"></a>於此。阿難！因用有欲，此為何義？若使一 <a class="t" id="t0061a12"></a>切眾生無有用者，寧有欲不？」</p>
<p><a class="t-linehead" id="t-linehead0061a12"></a>答曰：「無也。」</p>
<p>「阿 <a class="t" id="t0061a13"></a>難，我以此義，知欲由用，因用有欲，我所 <a class="t" id="t0061a14"></a>說者，義在於此。阿難！因利有用，此為何義， <a class="t" id="t0061a15"></a>若使一切眾生無有利者，寧有用不？」</p>
<p><a class="t-linehead" id="t-linehead0061a15"></a>答曰：「無 <a class="t" id="t0061a16"></a>也。」</p>
<p><a class="t-linehead" id="t-linehead0061a16"></a>「阿難！我以此義，知用由利，因利有用， <a class="t" id="t0061a17"></a>我所說者，義在於此。阿難！因求有利，此為 <a class="t" id="t0061a18"></a>何義？若使一切眾生無有求者，寧有利不？」</p>
<a class="t" id="t0061a19"></a>
<p><a class="t-linehead" id="t-linehead0061a19"></a>答曰：「無也。」</p>
<p>「阿難！我以此緣，知利由求，因求 <a class="t" id="t0061a20"></a>有利，我所說者，義在於此。阿難！因愛有 <a class="t" id="t0061a21"></a>求，此為何義？若使一切眾生無有愛者，寧 <a class="t" id="t0061a22"></a>有求不？」</p>
<p><a class="t-linehead" id="t-linehead0061a22"></a>答曰：「無也。」</p>
<p>「阿難！我以此緣，知求由 <a class="t" id="t0061a23"></a>愛，因愛有求，我所說者，義在於此。」</p>
<p><a class="t-linehead" id="t-linehead0061a23"></a>又告 <a class="t" id="t0061a24"></a>阿難：「因愛有求，至於守護，受亦如是，因受 <a class="t" id="t0061a25"></a>有求，至於守護。」</p>
<p><a class="t-linehead" id="t-linehead0061a25"></a>佛告阿難：「緣觸有受，此 <a class="t" id="t0061a26"></a>為何義？阿難！若使無眼、無色、無眼識者， <a class="t" id="t0061a27"></a>寧有觸不？」</p>
<p><a class="t-linehead" id="t-linehead0061a27"></a>答曰：「無也。」</p>
<p>「若無耳、聲、耳識，鼻、香、 <a class="t" id="t0061a28"></a>鼻識，舌、味、舌識，身、觸、身識，意、法、意識者，寧 <a class="t" id="t0061a29"></a>有觸不？」</p>
<p><a class="t-linehead" id="t-linehead0061a29"></a>答曰：「無也。」</p>
<p>「阿難！若使一切眾生無 <a class="t" id="t0061b01"></a>有觸者，寧有受不？」</p>
<p><a class="t-linehead" id="t-linehead0061b01"></a>答曰：「無也。」</p>
<p>「阿難！我以是 <a class="t" id="t0061b02"></a>義，知受由觸，緣觸有受，我所說者，義在於 <a class="t" id="t0061b03"></a>此。阿難！緣名色有觸，此為何義？若使一切 <a class="t" id="t0061b04"></a>眾生無有名色者，寧有心觸不？」</p>
<p><a class="t-linehead" id="t-linehead0061b04"></a>答曰：「無也。」</p>
<a class="t" id="t0061b05"></a>
<p><a class="t-linehead" id="t-linehead0061b05"></a>「若使一切眾生無形色相貌者，寧有身觸 <a class="t" id="t0061b06"></a>不？」</p>
<p><a class="t-linehead" id="t-linehead0061b06"></a>答曰：「無也。」</p>
<p>「阿難！若無名色，寧有觸不？」</p>
<p>答 <a class="t" id="t0061b07"></a>曰：「無也。」</p>
<p><a class="t-linehead" id="t-linehead0061b07"></a>「阿難！我以是緣，知觸由名色，緣名 <a class="t" id="t0061b08"></a>色有觸，我所說者，義在於此。阿難！緣識有 <a class="t" id="t0061b09"></a>名色，此為何義？若識不入母胎者，有名色 <a class="t" id="t0061b10"></a>不？」</p>
<p><a class="t-linehead" id="t-linehead0061b10"></a>答曰：「無也。」</p>
<p>「若識入胎不出者，有名色不？」</p>
<a class="t" id="t0061b11"></a>
<p><a class="t-linehead" id="t-linehead0061b11"></a>答曰：「無也。」</p>
<p>「若識出胎，嬰孩壞敗，名色得增 <a class="t" id="t0061b12"></a>長不？」</p>
<p><a class="t-linehead" id="t-linehead0061b12"></a>答曰：「無也。」</p>
<p>「阿難！若無識者，有名色不？」</p>
<a class="t" id="t0061b13"></a>
<p><a class="t-linehead" id="t-linehead0061b13"></a>答曰：「無也。」</p>
<p>「阿難！我以是緣，知名色由識，緣 <a class="t" id="t0061b14"></a>識有名色，我所說者，義在於此。阿難！緣名 <a class="t" id="t0061b15"></a>色有識，此為何義？若識不住名色，則識 <a class="t" id="t0061b16"></a>無住處；若無住處，寧有生、老、病、死、憂、悲、苦 <a class="t" id="t0061b17"></a>惱不？」</p>
<p><a class="t-linehead" id="t-linehead0061b17"></a>答曰：「無也。」</p>
<p>「阿難！若無名色，寧有識不？」</p>
<a class="t" id="t0061b18"></a>
<p><a class="t-linehead" id="t-linehead0061b18"></a>答曰：「無也。」</p>
<p>「阿難！我以此緣，知識由名色， <a class="t" id="t0061b19"></a>緣名色有識，我所說者，義在於此。阿難！是 <a class="t" id="t0061b20"></a>故名色緣識，識緣名色，名色緣六入，六入 <a class="t" id="t0061b21"></a>緣觸，觸緣受，受緣愛，愛緣取，取緣有，有 <a class="t" id="t0061b22"></a>緣生，生緣老、死、憂、 <span class="corr" title="[苦悲&gt;悲、苦] cf.【麗】">悲、苦</span> 、惱，大苦陰集。</p>
<p><a class="t-linehead" id="t-linehead0061b22"></a>「阿難！ <a class="t" id="t0061b23"></a>齊是為語，齊是為應，齊是為限，齊此為 <a class="t" id="t0061b24"></a>演說，齊是為智觀，齊是為眾生。阿難！諸比 <a class="t" id="t0061b25"></a>丘於此法中，如實正觀，無漏心解脫。阿難！此 <a class="t" id="t0061b26"></a>比丘當名為慧解脫，如是解脫比丘如來終 <a class="t" id="t0061b27"></a>亦知，如來不終亦知，如來終不終亦知，如來 <a class="t" id="t0061b28"></a>非終非不終亦知，何以故？阿難！齊是為語， <a class="t" id="t0061b29"></a>齊是為應，齊是為限，齊是為演說，齊是 <a class="t" id="t0061c01"></a>為智觀，齊是為眾生；如是盡知已，無漏心 <a class="t" id="t0061c02"></a>解脫比丘不知不見如是知見。阿難！夫計 <a class="t" id="t0061c03"></a>我者，齊幾名我見，名色與受，俱計以為我。 <a class="t" id="t0061c04"></a>有人言：『受非我，我是受。』或有言：『受非我，我 <a class="t" id="t0061c05"></a>非受，受法是我。』或有言：『受非我，我非受，受 <a class="t" id="t0061c06"></a>法非我，但愛是我。』</p>
<p><a class="t-linehead" id="t-linehead0061c06"></a>「阿難！彼見我者，言受 <a class="t" id="t0061c07"></a>是我，當語彼言：『如來說三受，樂受、苦受、不 <a class="t" id="t0061c08"></a>苦不樂受。當有樂受時，無有苦受、不苦不 <a class="t" id="t0061c09"></a>樂受；有苦受時，無有樂受、不苦不樂受；有 <a class="t" id="t0061c10"></a>不苦不樂受時，無有苦受、樂受。』所以然者？ <a class="t" id="t0061c11"></a>阿難！樂觸緣生樂受，若樂觸滅受亦滅。阿 <a class="t" id="t0061c12"></a>難！苦觸緣生苦受，若苦觸滅受亦滅；不苦不 <a class="t" id="t0061c13"></a>樂觸緣生不苦不樂受，若不苦不樂觸滅受 <a class="t" id="t0061c14"></a>亦滅。阿難！如兩木相攢則有火生，各置 <a class="t" id="t0061c15"></a>異處則無有火。此亦如是，因樂觸緣故 <a class="t" id="t0061c16"></a>生樂受，若樂觸滅受亦俱滅；因苦觸緣故 <a class="t" id="t0061c17"></a>生苦受，若苦觸滅受亦俱滅；因不苦不樂觸 <a class="t" id="t0061c18"></a>緣生不苦不樂受，若不苦不樂觸滅受亦俱 <a class="t" id="t0061c19"></a>滅。阿難！此三受有為無常，從因緣生，盡法、 <a class="t" id="t0061c20"></a>滅法，為朽壞法。彼非我有，我非彼有，當 <a class="t" id="t0061c21"></a>以正智如實觀之。阿難！彼見我者，以受 <a class="t" id="t0061c22"></a>為我，彼則為非。</p>
<p><a class="t-linehead" id="t-linehead0061c22"></a>「阿難！彼見我者，言受非我， <a class="t" id="t0061c23"></a>我是受者，當語彼言：『如來說三受，苦受、樂 <a class="t" id="t0061c24"></a>受、不苦不樂受。若樂受是我者，樂受滅時，則 <a class="t" id="t0061c25"></a>有二我，此則為過。若苦受是我者，苦受滅 <a class="t" id="t0061c26"></a>時，則有二我，此則為過。若不苦不樂受是 <a class="t" id="t0061c27"></a>我者，不苦不樂受滅時，則有二我，此則為 <a class="t" id="t0061c28"></a>過。』阿難！彼見我者，言：『受非我，我是受。』彼則 <a class="t" id="t0061c29"></a>為非。阿難！彼計我者，作此說：『受非我，我非 <a class="t" id="t0062a01"></a>受，受法是我。』當語彼言：『一切無受。汝云何 <a class="t" id="t0062a02"></a>言有受法？汝是受法耶？』對曰：『非是。』是故，阿 <a class="t" id="t0062a03"></a>難！彼計我者，言：『受非我，我非受，受法是我。』 <a class="t" id="t0062a04"></a>彼則為非。</p>
<p><a class="t-linehead" id="t-linehead0062a04"></a>「阿難！彼計我者，作是言：『受非我， <a class="t" id="t0062a05"></a>我非受，受法非我，但愛是我。』者，當語彼言： <a class="t" id="t0062a06"></a>『一切無受，云何有愛？汝是愛耶？』對曰：『非 <a class="t" id="t0062a07"></a>也。』是故，阿難！彼計我者，言：『受非我，我非受， <a class="t" id="t0062a08"></a>受法非我，愛是我。』者，彼則為非。阿難！齊是 <a class="t" id="t0062a09"></a>為語，齊是為應，齊是為限，齊是為演說， <a class="t" id="t0062a10"></a>齊是為智觀，齊是為眾生。阿難！諸比丘於 <a class="t" id="t0062a11"></a>此法中如實正觀，於無漏心解脫。阿難！此 <a class="t" id="t0062a12"></a>比丘當名為慧解脫，如是解脫心比丘，有 <a class="t" id="t0062a13"></a>我亦知，無我亦知，有我無我亦知，非有我非 <a class="t" id="t0062a14"></a>無我亦知。何以故？阿難！齊是為語，齊是為 <a class="t" id="t0062a15"></a>應，齊是為限，齊是為演說，齊是為智觀， <a class="t" id="t0062a16"></a>齊是為眾生；如是盡知已，無漏心解脫比丘 <a class="t" id="t0062a17"></a>不知不見如是知見。」</p>
<p><a class="t-linehead" id="t-linehead0062a17"></a>佛語阿難：「彼計我者， <a class="t" id="t0062a18"></a>齊已為定，彼計我者，或言少色是我，或言多 <a class="t" id="t0062a19"></a>色是我，或言少無色是我，或言多無色是我。 <a class="t" id="t0062a20"></a>阿難！彼言少色是我者，定少色是我，我所 <a class="t" id="t0062a21"></a>見是，餘者為非。多色是我者，定多色是我， <a class="t" id="t0062a22"></a>我所見是，餘者為非。少無色是我者，定言 <a class="t" id="t0062a23"></a>少無色是我，我所見是，餘者為非。多無色是 <a class="t" id="t0062a24"></a>我者，定多無色是我，我所見是，餘者為非。」</p>
<a class="t" id="t0062a25"></a>
<p><a class="t-linehead" id="t-linehead0062a25"></a>佛告阿難：「七識住，二入處，諸有沙門、婆羅門 <a class="t" id="t0062a26"></a>言：『此處安隱，為救、為護、為舍、為燈、為明、為 <a class="t" id="t0062a27"></a>歸，為不虛妄，為不煩惱。』云何為七？或有眾 <a class="t" id="t0062a28"></a>生，若干種身若干種想，天及人，此是初識住 <a class="t" id="t0062a29"></a>處。諸沙門、婆羅門言：『此處安隱，為救、為護、 <a class="t" id="t0062b01"></a>為舍、為燈、為明、為歸，為不虛妄，為不煩 <a class="t" id="t0062b02"></a>惱。』阿難！若比丘知初識住，知集、知滅、知 <a class="t" id="t0062b03"></a>味、知過、知出要，如實知者。阿難！彼比丘言： <a class="t" id="t0062b04"></a>『彼非我，我非彼，如實知見。』或有眾生，若干 <a class="t" id="t0062b05"></a>種身而一想，梵光音天是；或有眾生，一身若 <a class="t" id="t0062b06"></a>干種想，光音天是；或有眾生一身一想，遍 <a class="t" id="t0062b07"></a>淨天是；或有眾生，住空處；或有眾生，住識 <a class="t" id="t0062b08"></a>處；或有眾生，住不用處，是為七識住處。或 <a class="t" id="t0062b09"></a>有沙門、婆羅門言：『此處安隱，為救、為護、為 <a class="t" id="t0062b10"></a>舍、為燈、為明、為歸，為不虛妄，為不煩惱。』阿 <a class="t" id="t0062b11"></a>難！若比丘知七識住，知集、知滅、知味、知 <a class="t" id="t0062b12"></a>過、知出要，如實知見，彼比丘言：『彼非我，我 <a class="t" id="t0062b13"></a>非彼，如實知見。』是為七識住。</p>
<p><a class="t-linehead" id="t-linehead0062b13"></a>「云何二入 <a class="t" id="t0062b14"></a>處？無想入、非想非無想入。是為，阿難！此二 <a class="t" id="t0062b15"></a>入處，或有沙門、婆羅門言：『此處安隱，為救、 <a class="t" id="t0062b16"></a>為護、為舍、為燈、為明、為歸，為不虛妄，為 <a class="t" id="t0062b17"></a>不煩惱。』阿難！若比丘知二入處，知集、知滅、 <a class="t" id="t0062b18"></a>知味、知過、知出要，如實知見，彼比丘言：『彼 <a class="t" id="t0062b19"></a>非我，我非彼，如實知見。』是為二入。</p>
<p><a class="t-linehead" id="t-linehead0062b19"></a>「阿難！復 <a class="t" id="t0062b20"></a>有八解脫。云何八？色觀色，初解脫。內 <span class="corr" title="[&gt;無]">無</span> 色想， <a class="t" id="t0062b21"></a>觀外色，二解脫。淨解脫，三解脫。度色想，滅 <a class="t" id="t0062b22"></a>有對想，不念雜想，住空處，四解脫。度空 <a class="t" id="t0062b23"></a>處，住識處，五解脫。度識處，住不用處，六解 <a class="t" id="t0062b24"></a>脫。度不用處，住有想無想處，七解脫。滅盡 <a class="t" id="t0062b25"></a>定，八解脫。阿難！諸比丘於此八解脫，逆順 <a class="t" id="t0062b26"></a>遊行，入出自在，如是比丘得俱解脫。」</p>
<p><a class="t-linehead" id="t-linehead0062b26"></a>爾時，阿 <a class="t" id="t0062b27"></a>難聞佛所說，歡喜奉行。</p>
<a class="t" id="t0062b28"></a></article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


