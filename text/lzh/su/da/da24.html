<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="da24">
<article>
<div class="mirror hgroup">
<p class="division"><span class="mirror-left latin">Dīrghāgama</span> <span class="mirror-right">長阿含經</span></p>
<p class="mirror-row"><span class="mirror-left latin">Chapter 3</span> <span class="mirror-right">第三分</span></p>
<h1 class="mirror-row">
<span class="mirror-left latin">24</span> <span class="mirror-right">（二四）堅固經</span>
</h1>
<a class="t" id="t0101b15"></a>
</div>
<p class="suttainfo"><span class="t-juanname">佛說長阿含經卷第十六</span><br>
<a class="t" id="t0101b12"></a> <a class="t" id="t0101b13"></a> <span class="t-byline">後秦弘始年佛陀耶舍共竺佛念譯</span></p>
<a class="t" id="t0101b14"></a>
<p><a class="t-linehead" id="t-linehead0101b15"></a>如是我聞：</p>
<p>一時，佛在那難陀城波婆利掩 <a class="t" id="t0101b16"></a>次林中，與大比丘眾千二百五十人俱。</p>
<p><a class="t-linehead" id="t-linehead0101b16"></a>爾時， <a class="t" id="t0101b17"></a>有長者子，名曰堅固，來詣佛所，頭面禮足， <a class="t" id="t0101b18"></a>在一面坐。時，堅固長者子白佛言：「善哉！世尊！ <a class="t" id="t0101b19"></a>唯願今者勑諸比丘：『若有婆羅門、長者子、居 <a class="t" id="t0101b20"></a>士來，當為現神足顯上人法。』」</p>
<p><a class="t-linehead" id="t-linehead0101b20"></a>佛告堅固： <a class="t" id="t0101b21"></a>「我終不教諸比丘為婆羅門、長者、居士而 <a class="t" id="t0101b22"></a>現神足上人法也。我但教弟子於空閑處 <a class="t" id="t0101b23"></a>靜默思道，若有功德，當自覆藏，若有過 <a class="t" id="t0101b24"></a>失，當自發露。」</p>
<p><a class="t-linehead" id="t-linehead0101b24"></a>時，堅固長者子復白佛言：「唯願 <a class="t" id="t0101b25"></a>世尊勑諸比丘：『若有婆羅門、長者、居士來， <a class="t" id="t0101b26"></a>當為現神足，顯上人法。』」</p>
<p><a class="t-linehead" id="t-linehead0101b26"></a>佛復告堅固：「我 <a class="t" id="t0101b27"></a>終不教諸比丘為婆羅門、長者、居士而現 <a class="t" id="t0101b28"></a>神足上人法也。我但教弟子於空閑處靜 <a class="t" id="t0101b29"></a>默思道，若有功德，當自覆藏，若有過失，當 <a class="t" id="t0101c01"></a>自發露。」</p>
<p><a class="t-linehead" id="t-linehead0101c01"></a>時，堅固長者子白佛言：「我於上人 <a class="t" id="t0101c02"></a>法無有疑也。但此那難陀城國土豐樂，人 <a class="t" id="t0101c03"></a>民熾盛，若於中現神足者，多所饒益，佛及 <a class="t" id="t0101c04"></a>大眾善弘道化。」</p>
<p><a class="t-linehead" id="t-linehead0101c04"></a>佛復告堅固：「我終不教比 <a class="t" id="t0101c05"></a>丘為婆羅門、長者子、居士而現神足上人 <a class="t" id="t0101c06"></a>法也。我但教弟子於空閑處靜默思道，若 <a class="t" id="t0101c07"></a>有功德，當自覆藏，若有過失，當自發露。所 <a class="t" id="t0101c08"></a>以者何？有三神足。云何為三？一曰神足，二 <a class="t" id="t0101c09"></a>曰觀察他心，三曰教誡。云何為神足？長者 <a class="t" id="t0101c10"></a>子！比丘習無量神足，能以一身變成無數， <a class="t" id="t0101c11"></a>以無數身還合為一，若遠若近，山河石壁，自 <a class="t" id="t0101c12"></a>在無礙，猶如行空；於虛空中結加趺坐，猶 <a class="t" id="t0101c13"></a>如飛鳥；出入大地，猶如在水；若行水上； <a class="t" id="t0101c14"></a>猶如履地；身出烟火，如大火聚，手捫日 <a class="t" id="t0101c15"></a>月，立至梵天。若有得信長者、居士見此比 <a class="t" id="t0101c16"></a>丘現無量神足，立至梵天，當復詣餘未得 <a class="t" id="t0101c17"></a>信長者、居士所，而告之言：『我見比丘現無 <a class="t" id="t0101c18"></a>量神足，立至梵天。』彼長者、居士未得信者，語 <a class="t" id="t0101c19"></a>得信者言：『我聞有瞿羅呪，能現如是無量 <a class="t" id="t0101c20"></a>神變，乃至立至梵天。』」</p>
<p><a class="t-linehead" id="t-linehead0101c20"></a>佛復告長者子堅固： <a class="t" id="t0101c21"></a>「彼不信者，有如此言，豈非毀謗言耶？」</p>
<p><a class="t-linehead" id="t-linehead0101c21"></a>堅固 <a class="t" id="t0101c22"></a>白佛言：「此實是毀謗言也。」</p>
<p><a class="t-linehead" id="t-linehead0101c22"></a>佛言：「我以是故， <a class="t" id="t0101c23"></a>不勑諸比丘現神變化，但教弟子於空閑 <a class="t" id="t0101c24"></a>處靜默思道，若有功德，當自覆藏，若有過 <a class="t" id="t0101c25"></a>失，當自發露。如是，長者！此即是我諸比丘 <a class="t" id="t0101c26"></a>所現神足。</p>
<p><a class="t-linehead" id="t-linehead0101c26"></a>「云何名觀察他心神足？於是，比 <a class="t" id="t0101c27"></a>丘現無量觀察神足，觀諸眾生心所念法， <a class="t" id="t0101c28"></a>隈屏所為皆能識知。若有得信長者、居士， <a class="t" id="t0101c29"></a>見比丘現無量觀察神足，觀他眾生心所念 <a class="t" id="t0102a01"></a>法，隈屏所為皆悉識知，便詣餘未得信長 <a class="t" id="t0102a02"></a>者、居士所，而告之曰：『我見比丘現無量觀察 <a class="t" id="t0102a03"></a>神足，觀他眾生心所念法，隈屏所為皆悉能 <a class="t" id="t0102a04"></a>知。』彼不信長者、居士，聞此語已，生毀謗言： <a class="t" id="t0102a05"></a>『有乾陀羅呪能觀察他心，隈屏所為皆悉能 <a class="t" id="t0102a06"></a>知。』云何？長者子！此豈非毀謗言耶？」</p>
<p><a class="t-linehead" id="t-linehead0102a06"></a>堅固白 <a class="t" id="t0102a07"></a>佛言：「此實是毀謗言也。」</p>
<p><a class="t-linehead" id="t-linehead0102a07"></a>佛言：「我以是故，不 <a class="t" id="t0102a08"></a>勅諸比丘現神變化，但教弟子於空閑處 <a class="t" id="t0102a09"></a>靜默思道，若有功德，當自覆藏，若有過失， <a class="t" id="t0102a10"></a>當自發露。如是，長者子！此即是我比丘現 <a class="t" id="t0102a11"></a>觀察神足。</p>
<p><a class="t-linehead" id="t-linehead0102a11"></a>「云何為教誡神足？長者子！若如 <a class="t" id="t0102a12"></a>來、至真、等正覺出現於世，十號具足，於諸 <a class="t" id="t0102a13"></a>天、世人、魔、若魔天、沙門、婆羅門中，自身作證， <a class="t" id="t0102a14"></a>為他說法，上中下言，皆悉真正，義味清淨，梵 <a class="t" id="t0102a15"></a>行具足。若長者、居士聞已，於中得信，得信 <a class="t" id="t0102a16"></a>已，於中觀察自念：『我不宜在家，若在家者， <a class="t" id="t0102a17"></a>鈎鎖相連，不得清淨修於梵行。我今寧可 <a class="t" id="t0102a18"></a>剃除鬚髮，服三法衣，出家修道，具諸功德， <a class="t" id="t0102a19"></a>乃至成就三明，滅諸闇冥，生大智明。所以者 <a class="t" id="t0102a20"></a>何？斯由精勤，樂獨閑居，專念不忘之所得 <a class="t" id="t0102a21"></a>也。』長者子！此是我比丘現教誡神足。」</p>
<p><a class="t-linehead" id="t-linehead0102a21"></a>爾時， <a class="t" id="t0102a22"></a>堅固長者子白佛言：「頗有比丘成就此三 <a class="t" id="t0102a23"></a>神足耶？」</p>
<p><a class="t-linehead" id="t-linehead0102a23"></a>佛告長者子：「我不說有數，多有比 <a class="t" id="t0102a24"></a>丘成此三神足者。長者子！我有比丘在此 <a class="t" id="t0102a25"></a>眾中自思念：『此身四大，地、水、火、風，何由永滅？』 <a class="t" id="t0102a26"></a>彼比丘倐趣天道，往至四天王所，問四天王 <a class="t" id="t0102a27"></a>言：『此身四大，地、水、火、風，由何永滅？』</p>
<p><a class="t-linehead" id="t-linehead0102a27"></a>「長者子！彼 <a class="t" id="t0102a28"></a>四天王報比丘言：『我不知四大由何永滅？ <a class="t" id="t0102a29"></a>我上有天，名曰忉利，微妙第一，有大智慧， <a class="t" id="t0102b01"></a>彼天能知四大由何而滅。』彼比丘聞已，即倐 <a class="t" id="t0102b02"></a>趣天道，往詣忉利天上，問諸天言：『此身四 <a class="t" id="t0102b03"></a>大，地、水、火、風，何由永滅？』彼忉利天報比丘言： <a class="t" id="t0102b04"></a>『我不知四大何由滅，上更有天，名焰摩， <a class="t" id="t0102b05"></a>微妙第一，有大智慧，彼天能知。』即往就問，又 <a class="t" id="t0102b06"></a>言不知。</p>
<p><a class="t-linehead" id="t-linehead0102b06"></a>「如是展轉，至兜率天、化自在天、 <a class="t" id="t0102b07"></a>他化自在天，皆言：『我不知四大何由而滅？上 <a class="t" id="t0102b08"></a>更有天，微妙第一，有大智慧，名梵迦夷，彼 <a class="t" id="t0102b09"></a>天能知四大何由永滅。』彼比丘即倐趣梵道， <a class="t" id="t0102b10"></a>詣梵天上問言：『此身四大，地、水、火、風，何由永 <a class="t" id="t0102b11"></a>滅？』彼梵天報比丘言：『我不知四大何由永 <a class="t" id="t0102b12"></a>滅，今有大梵天王，無能勝者，統千世界，富 <a class="t" id="t0102b13"></a>貴尊豪，最得自在，能造化物，是眾生父母， <a class="t" id="t0102b14"></a>彼能知四大由何永滅。』長者子！彼比丘尋 <a class="t" id="t0102b15"></a>問：『彼大梵王今為所在？』彼天報言：『不知大 <a class="t" id="t0102b16"></a>梵今為所在，以我意觀，出現不久。』未久， <a class="t" id="t0102b17"></a>梵王忽然出現。長者！彼比丘詣梵王所問 <a class="t" id="t0102b18"></a>言：『此身四大，地、水、火、風，何由永滅？』彼大梵王 <a class="t" id="t0102b19"></a>告比丘言：『我梵天王無能勝者，統千世界， <a class="t" id="t0102b20"></a>富貴尊豪，最得自在，能造萬物，眾生父母。』 <a class="t" id="t0102b21"></a>時，彼比丘告梵王曰：『我不問此事，自問 <a class="t" id="t0102b22"></a>四大，地、水、火、風，何由永滅？』</p>
<p><a class="t-linehead" id="t-linehead0102b22"></a>「長者子！彼梵王猶 <a class="t" id="t0102b23"></a>報比丘言：『我是大梵天王，無能勝者，乃至 <a class="t" id="t0102b24"></a>造作萬物，眾生父母。』比丘又復告言：『我不 <a class="t" id="t0102b25"></a>問此，我自問四大何由永滅？』長者子！彼梵 <a class="t" id="t0102b26"></a>天王如是至三，不能報彼比丘四大何由 <a class="t" id="t0102b27"></a>永滅。時，大梵王即執比丘右手，將詣屏處， <a class="t" id="t0102b28"></a>語言：『比丘！今諸梵王皆謂我為智慧第一， <a class="t" id="t0102b29"></a>無不知見，是故我不得報汝言：「不知不 <a class="t" id="t0102c01"></a>見此四大何由永滅。」』又語比丘：『汝為大愚！ <a class="t" id="t0102c02"></a>乃捨如來於諸天中推問此事。汝當於世 <a class="t" id="t0102c03"></a>尊所問如此事，如佛所說，善受持之。』又 <a class="t" id="t0102c04"></a>告比丘：『今佛在舍衛國給孤獨園，汝可往 <a class="t" id="t0102c05"></a>問。』</p>
<p><a class="t-linehead" id="t-linehead0102c05"></a>「長者子！時，比丘於梵天上忽然不現。 <a class="t" id="t0102c06"></a>譬如壯士屈申臂頃，至舍衛國祇樹給孤 <a class="t" id="t0102c07"></a>獨園，來至我所，頭面禮足，一面坐，白我言： <a class="t" id="t0102c08"></a>『世尊！今此四大，地、水、火、風，何由而滅？』時，我告 <a class="t" id="t0102c09"></a>言：『比丘！猶如商人臂鷹入海，於海中放 <a class="t" id="t0102c10"></a>彼鷹飛空東西南北，若得陸地則便停止， <a class="t" id="t0102c11"></a>若無陸地更還歸船。比丘！汝亦如是，乃至 <a class="t" id="t0102c12"></a>梵天問如是義，竟不成就，還來歸我。今當 <a class="t" id="t0102c13"></a>使汝成就此義。』即說偈言：</p>
<a class="t" id="t0102c14"></a>
<blockquote class="gatha">
<p>「『何由無四大，　　地水火風滅？ <a class="t" id="t0102c15"></a><br>
　何由無麤細，　　及長短好醜？ <a class="t" id="t0102c16"></a><br>
　何由無名色，　　永滅無有餘？ <a class="t" id="t0102c17"></a><br>
　應答識無形，　　無量自有光。 <a class="t" id="t0102c18"></a><br>
　此滅四大滅，　　麤細好醜滅， <a class="t" id="t0102c19"></a><br>
　於此名色滅，　　識滅餘亦滅。』」</p>
</blockquote>
<a class="t" id="t0102c20"></a>
<p><a class="t-linehead" id="t-linehead0102c20"></a>時，堅固長者子白佛言：「世尊！此比丘名何 <a class="t" id="t0102c21"></a>等？云何持之？」</p>
<p><a class="t-linehead" id="t-linehead0102c21"></a>佛告長者子：「此比丘名阿室 <a class="t" id="t0102c22"></a>已，當奉持之。」</p>
<p><a class="t-linehead" id="t-linehead0102c22"></a>爾時，堅固長者子聞佛所說， <a class="t" id="t0102c23"></a>歡喜奉行。</p>
<a class="t" id="t0102c24"></a></article>
<aside id="metaarea">
<p>This Dīrghāgama of the Dharmaguptaka (法藏部) school was translated by <span class="author">Buddhayaśas</span> (佛陀耶舍) and <span class="author">Zhu Fonian</span> (竺佛念) in the Late Qin dynasty (後秦), dated to 413 CE.</p>
<p>The text is from <a href="http://tripitaka.cbeta.org/T01n0001" target="_blank">CBETA</a> , which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>


