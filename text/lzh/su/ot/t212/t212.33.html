<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t212.33">
<article>
<div class="hgroup">
<p class="division">出曜經</p>
<h1>◎沙門品第三十三</h1>
</div>
<div class="suttainfo" id="juan29"><a class="t" id="t0764c13"></a>
<p><span class="t-juanname">出曜經卷第二十九</span>　<a class="t" id="t0764c07"></a><a class="t" id="t0764c08"></a><a class="t" id="t0764c09"></a><a class="t" id="t0764c10"></a><a class="t" id="t0764c11"></a><br>
<span class="t-byline">姚秦涼州沙門竺佛念譯</span><a class="t" id="t0764c12"></a></p>
</div>
<blockquote class="gatha">
<p><a class="verse-num-sc" id="verse-num-sc885"></a> <a class="vagga-gatha-num-sc" id="vagga-gatha-num-sc33.1"></a><a class="t" id="t0764c13"></a>比丘乞求，　　以得無積，<br>
天人所譽，<a class="t" id="t0764c14"></a>　　生淨無穢。<a class="t" id="t0764c15"></a></p>
</blockquote>
<p><a class="t-linehead" id="t-linehead0764c15"></a>比丘乞求，以得無積者，乞食比丘恒作是念：<a class="t" id="t0764c16"></a>「我今所求索者自足而已，不留遺餘計為財<a class="t" id="t0764c17"></a>貨，設有遺餘尋施與人不留遺長。如佛律禁<a class="t" id="t0764c18"></a>所說，父母年邁老病著床，及同學比丘久抱<a class="t" id="t0764c19"></a>重患不堪行來，聽使乞索，不問多少供養老<a class="t" id="t0764c20"></a>病。」是故說曰，比丘乞食，以得無積也。天人所<a class="t" id="t0764c21"></a>譽，生淨無穢者，比丘執行少欲知足，到時乞<a class="t" id="t0764c22"></a>求無所藏積，諸天衛護稱歎其德，名聞四遠<a class="t" id="t0764c23"></a>靡不聞知。論此比丘生淨無穢，所以諸天稱<a class="t" id="t0764c24"></a>歎其德者，持戒之人，死必生天增益諸天眾，<a class="t" id="t0764c25"></a>減損阿須倫眾，是故說曰，天人所譽，生淨無<a class="t" id="t0764c26"></a>穢也。<a class="t" id="t0764c27"></a></p>
<blockquote class="gatha">
<p><a class="verse-num-sc" id="verse-num-sc886"></a> <a class="vagga-gatha-num-sc" id="vagga-gatha-num-sc33.2"></a>比丘為慈，　　愛敬佛教，<br>
深入止觀，<a class="t" id="t0764c28"></a>　　滅行乃安。<a class="t" id="t0764c29"></a></p>
</blockquote>
<p><a class="t-linehead" id="t-linehead0764c29"></a>比丘執意行四等心，慈悲喜護愍念一切，愛<a class="t" id="t0765a01"></a>敬三寶信心不斷，深入分別止觀所趣，在在<a class="t" id="t0765a02"></a>乞求處處留化；所以除貪制意者，欲除世榮<a class="t" id="t0765a03"></a>不貪利養，究盡生死滅諸惡行，度有至無乃<a class="t" id="t0765a04"></a>謂永安。是故說曰，比丘為慈，愛敬佛教，深入<a class="t" id="t0765a05"></a>止觀，滅行乃安也。<a class="t" id="t0765a06"></a></p>
<blockquote class="gatha">
<p><a class="verse-num-sc" id="verse-num-sc887"></a> <a class="vagga-gatha-num-sc" id="vagga-gatha-num-sc33.3"></a>比丘盡諸愛，　　捨愛去貢高，<a class="t" id="t0765a07"></a><br>
無我去吾我，　　此義孰不親。<a class="t" id="t0765a08"></a></p>
</blockquote>
<p><a class="t-linehead" id="t-linehead0765a08"></a>比丘盡諸愛，捨愛去貢高者，彼苦行比丘滅<a class="t" id="t0765a09"></a>諸想著，欲色色色無色色、欲愛色愛無色愛，<a class="t" id="t0765a10"></a>三界憍慢眾邪顛倒泓然除盡，是故說曰，比<a class="t" id="t0765a11"></a>丘盡諸愛，捨愛去貢高也。無我去吾我，此義<a class="t" id="t0765a12"></a>孰不親者，苦行比丘不滯三界，解知內外悉<a class="t" id="t0765a13"></a>無有主，計我之人撗來求福，雖得從願後<a class="t" id="t0765a14"></a>必墮落；在凡夫地不見吾我之人者，解知內<a class="t" id="t0765a15"></a>外萬物虛寂，孰者吾我？吾我是誰？為人所繫<a class="t" id="t0765a16"></a>及得罵詈，悉虛悉寂都無所有，為人所罵音<a class="t" id="t0765a17"></a>聲來往，中間內外悉無所有。是故說曰，無我<a class="t" id="t0765a18"></a>去吾我，此義孰不親也。<a class="t" id="t0765a19"></a></p>
<blockquote class="gatha">
<p><a class="verse-num-sc" id="verse-num-sc888"></a> <a class="vagga-gatha-num-sc" id="vagga-gatha-num-sc33.4"></a>當知是法，　　身之出要，<br>
如象御敵，<a class="t" id="t0765a20"></a>　　比丘習行。<a class="t" id="t0765a21"></a></p>
</blockquote>
<p><a class="t-linehead" id="t-linehead0765a21"></a>當知是法，身之出要者，習行比丘得博採眾<a class="t" id="t0765a22"></a>要，擇脩善德以補不及，如人欲所至必由其<a class="t" id="t0765a23"></a>徑，求道窠窟必有其路，出要路者四諦真如<a class="t" id="t0765a24"></a>是。是故說曰，當知是法，身之出要也。如象御<a class="t" id="t0765a25"></a>敵，比丘習行者，如彼暴象飲以醲酒奔逸向<a class="t" id="t0765a26"></a>敵，雖被刀射至死不退，要有所擒<span class="corr" title="[及&gt;乃] cf.【麗】">乃</span>還本營。<a class="t" id="t0765a27"></a>所以然者，畏上御者不畏外寇：習行比丘亦<a class="t" id="t0765a28"></a>復如是，要從導師承受苦教，隱在心懷反覆<a class="t" id="t0765a29"></a>思惟不失義跡。是故說曰，如象御敵，比丘習<a class="t" id="t0765b01"></a>行也。<a class="t" id="t0765b02"></a></p>
<blockquote class="gatha">
<p><a class="verse-num-sc" id="verse-num-sc889"></a> <a class="vagga-gatha-num-sc" id="vagga-gatha-num-sc33.5"></a>人不壽劫，　　內與心諍，<br>
護身念諦，<a class="t" id="t0765b03"></a>　　比丘惟安。<a class="t" id="t0765b04"></a></p>
</blockquote>
<p><a class="t-linehead" id="t-linehead0765b04"></a>夫脩學之人得四神足晝夜脩習，意欲住壽<a class="t" id="t0765b05"></a>一劫若過一劫，隨意所念則無有難，離諸縛<a class="t" id="t0765b06"></a>著常與心諍，不使流馳斷諸悕望，去是非意<a class="t" id="t0765b07"></a>與欲永別，亦復不見三界窠窟，然後乃應<a class="t" id="t0765b08"></a>無虧損行，是故說曰，人不壽劫，內與心諍，護<a class="t" id="t0765b09"></a>身念諦，比丘惟安。<a class="t" id="t0765b10"></a></p>
<blockquote class="gatha">
<p><a class="verse-num-sc" id="verse-num-sc890"></a> <a class="vagga-gatha-num-sc" id="vagga-gatha-num-sc33.6"></a>念親同朋友，　　正命無雜糅，<a class="t" id="t0765b11"></a><br>
施知應所施，　　亦令威儀具，<a class="t" id="t0765b12"></a><br>
比丘備眾行，　　乃能盡苦際。<a class="t" id="t0765b13"></a></p>
</blockquote>
<p><a class="t-linehead" id="t-linehead0765b13"></a>行人成就皆由朋友，功成德滿稱過四遠，稟<a class="t" id="t0765b14"></a>受之人日有其新，所行真正不著外部，所出<a class="t" id="t0765b15"></a>惠施，施佛比丘僧與師及諸尊長。所以然者？<a class="t" id="t0765b16"></a>斯等諸人皆有威儀，執諸禮節知苦之所由。<a class="t" id="t0765b17"></a>是故說曰，念親同朋友，正命無雜糅，施知應所<a class="t" id="t0765b18"></a>施，亦令威儀具，比丘備眾行，乃能盡苦際。<a class="t" id="t0765b19"></a></p>
<blockquote class="gatha">
<p><a class="verse-num-sc" id="verse-num-sc891"></a> <a class="vagga-gatha-num-sc" id="vagga-gatha-num-sc33.7"></a>手足莫妄犯，　　節言慎所行，<a class="t" id="t0765b20"></a><br>
常內樂定意，　　守行謂比丘。<a class="t" id="t0765b21"></a></p>
</blockquote>
<p><a class="t-linehead" id="t-linehead0765b21"></a>世多有人凶暴為惡，手捲相加遂致傷害，內<a class="t" id="t0765b22"></a>恣六情，著色聲香味細滑之法。如斯之人雖<a class="t" id="t0765b23"></a>得為道，不應法行，進無脩道之法，退失賢聖<a class="t" id="t0765b24"></a>之儀，如擔死人種，無所復中直。此比丘等亦<a class="t" id="t0765b25"></a>復如是，能自專意所行隨順，坐禪定意六時<a class="t" id="t0765b26"></a>行道，不失本行，是故說曰，手足莫妄犯，節言<a class="t" id="t0765b27"></a>慎所行，常內樂定意，守行謂比丘也。<a class="t" id="t0765b28"></a></p>
<blockquote class="gatha">
<p><a class="verse-num-sc" id="verse-num-sc892"></a> <a class="vagga-gatha-num-sc" id="vagga-gatha-num-sc33.8"></a>樂法欲法，　　思惟安法，<br>
比丘依法，<a class="t" id="t0765b29"></a>　　正而不費。<a class="t" id="t0765c01"></a></p>
</blockquote>
<p><a class="t-linehead" id="t-linehead0765c01"></a>學人脩行分別諸法，見法得法深入觀法，若<a class="t" id="t0765c02"></a>坐若臥眾神往來思惟安法，比丘依法乃得<a class="t" id="t0765c03"></a>滅度，於諸聖道益而無費，日有增益終無減<a class="t" id="t0765c04"></a>損，亦使正法久存於世，是故說曰，樂法欲法，<a class="t" id="t0765c05"></a>思惟安法，比丘依法，正而不費也。<a class="t" id="t0765c06"></a></p>
<blockquote class="gatha">
<p><a class="verse-num-sc" id="verse-num-sc893"></a> <a class="vagga-gatha-num-sc" id="vagga-gatha-num-sc33.9"></a>當學入空，　　比丘靜居，<br>
樂非人處，<a class="t" id="t0765c07"></a>　　觀察等法。<a class="t" id="t0765c08"></a></p>
</blockquote>
<p><a class="t-linehead" id="t-linehead0765c08"></a>執行之人觀此五陰，計為是常牢固不敗，不<a class="t" id="t0765c09"></a>能捨離興於塵勞，然執行之人，分別五陰內<a class="t" id="t0765c10"></a>外悉空，正使在于曠野之中樹下塚間，思<a class="t" id="t0765c11"></a>惟法本求於道果，先當習空乃應道真。昔諸<a class="t" id="t0765c12"></a>道人室內坐禪空行，須菩提在外求索開門，<a class="t" id="t0765c13"></a>內人應曰：「汝是誰乎？」須菩提對曰：「世人假名<a class="t" id="t0765c14"></a>須菩提者也。」人所樂者，彈琴皷瑟作倡伎樂，<a class="t" id="t0765c15"></a>此是人所樂，非人所樂者，禪定數息繫意在<a class="t" id="t0765c16"></a>一，非人所念。是故說曰，當學入空，比丘靜居，<a class="t" id="t0765c17"></a>樂非人處，觀察等法也。<a class="t" id="t0765c18"></a></p>
<blockquote class="gatha">
<p><a class="verse-num-sc" id="verse-num-sc894"></a> <a class="vagga-gatha-num-sc" id="vagga-gatha-num-sc33.10"></a>當制五陰，　　服意如水，<br>
清淨和悅，<a class="t" id="t0765c19"></a>　　為甘露味。<a class="t" id="t0765c20"></a></p>
</blockquote>
<p><a class="t-linehead" id="t-linehead0765c20"></a>初學之人觀此五陰，皆當壞敗無一可貪，分<a class="t" id="t0765c21"></a>別諸持悉不牢固，意均平等顏色和悅，清淨<a class="t" id="t0765c22"></a>無瑕盡諸苦際，是故說曰，當制五陰，服意如<a class="t" id="t0765c23"></a>水，清淨和悅，為甘露味。<a class="t" id="t0765c24"></a></p>
<blockquote class="gatha">
<p><a class="verse-num-sc" id="verse-num-sc895"></a> <a class="vagga-gatha-num-sc" id="vagga-gatha-num-sc33.11"></a>如彼極峻山，　　不為風所動，<a class="t" id="t0765c25"></a><br>
比丘盡愚癡，　　所在不傾動。<a class="t" id="t0765c26"></a></p>
</blockquote>
<p><a class="t-linehead" id="t-linehead0765c26"></a>猶若安明山不為四種風所傾動，盡癡比丘<a class="t" id="t0765c27"></a>亦復如是，不為色聲香味細滑之法所動，是<a class="t" id="t0765c28"></a>故說曰，如彼極峻山，不為風所動，比丘盡愚<a class="t" id="t0765c29"></a>癡，所在不傾動也。<a class="t" id="t0766a01"></a></p>
<blockquote class="gatha">
<p><a class="verse-num-sc" id="verse-num-sc896"></a> <a class="vagga-gatha-num-sc" id="vagga-gatha-num-sc33.12"></a>一切名色，　　非有莫惑，<br>
不近不愛，<a class="t" id="t0766a02"></a>　　乃為比丘。<a class="t" id="t0766a03"></a></p>
</blockquote>
<p><a class="t-linehead" id="t-linehead0766a03"></a>名色六入，行者之所棄，我所非我所都無所<a class="t" id="t0766a04"></a>有，不近於危嶮之法。法有種種，或有真實<a class="t" id="t0766a05"></a>或有危嶮，所謂真正者諸度無極，所謂危嶮<a class="t" id="t0766a06"></a>者世俗常則。比丘具足此者乃謂應真，是故<a class="t" id="t0766a07"></a>說曰，一切名色，非有莫惑，不近不愛，乃為比丘。<a class="t" id="t0766a08"></a></p>
<blockquote class="gatha">
<p><a class="verse-num-sc" id="verse-num-sc897"></a> <a class="vagga-gatha-num-sc" id="vagga-gatha-num-sc33.13"></a>比丘非別，　　慢誕無戒，<br>
捨貪思道，<a class="t" id="t0766a09"></a>　　乃應比丘。<a class="t" id="t0766a10"></a></p>
<p><a class="verse-num-sc" id="verse-num-sc898"></a> <a class="vagga-gatha-num-sc" id="vagga-gatha-num-sc33.14"></a>息心非別，　　放逸無信，<br>
能滅眾苦，<a class="t" id="t0766a11"></a>　　為上沙門。<a class="t" id="t0766a12"></a></p>
</blockquote>
<p><a class="t-linehead" id="t-linehead0766a12"></a>爾時世尊，到時持鉢整頓衣服，徑向乞求婆<a class="t" id="t0766a13"></a>羅墮者婆羅門所。爾時梵志遙見世尊，梵志<a class="t" id="t0766a14"></a>自歎說曰：「我亦乞士君亦乞士，二乞士中<a class="t" id="t0766a15"></a>何者為勝？」爾時世尊便說此偈：<a class="t" id="t0766a16"></a></p>
<blockquote class="gatha">
<p><a class="verse-num-sc" id="verse-num-sc899"></a> <a class="vagga-gatha-num-sc" id="vagga-gatha-num-sc33.15"></a>「比丘非別，　　慢誕無戒，<br>
捨貪思道，<a class="t" id="t0766a17"></a>　　乃應比丘。<a class="t" id="t0766a18"></a></p>
<p><a class="verse-num-sc" id="verse-num-sc900"></a> <a class="vagga-gatha-num-sc" id="vagga-gatha-num-sc33.16"></a>「息心非別，　　放逸無信，<br>
能滅眾苦，<a class="t" id="t0766a19"></a>　　為上沙門。」<a class="t" id="t0766a20"></a></p>
</blockquote>
<p><a class="t-linehead" id="t-linehead0766a20"></a>爾時梵志聞斯偈已，即以所有財貨施於世<a class="t" id="t0766a21"></a>尊。爾時如來尋不受之，語梵志曰：「我今所說<a class="t" id="t0766a22"></a>非歌頌所讚，何緣取汝所施之物？」梵志白佛：<a class="t" id="t0766a23"></a>「不審今者以此所施為付何人？」世尊告曰：「汝<a class="t" id="t0766a24"></a>今持此所施持著淨處，若著無草之地，若著<a class="t" id="t0766a25"></a>清淨水中。」爾時梵志受如來教，即以所施寫<a class="t" id="t0766a26"></a>著水中。是時，水中自然涌出，作若干種聲，<a class="t" id="t0766a27"></a>漸漸於中出大光明。梵志見已踊躍歡喜不<a class="t" id="t0766a28"></a>能自勝，如來即說真如四諦，尋於坐上諸塵<a class="t" id="t0766a29"></a>垢盡得法眼淨。<a class="t" id="t0766b01"></a></p>
<blockquote class="gatha">
<p><a class="verse-num-sc" id="verse-num-sc901"></a> <a class="vagga-gatha-num-sc" id="vagga-gatha-num-sc33.17"></a>比丘得慈定，　　承受諸佛教，<a class="t" id="t0766b02"></a><br>
極得滅盡跡，　　無親慎莫覩。<a class="t" id="t0766b03"></a></p>
</blockquote>
<p><a class="t-linehead" id="t-linehead0766b03"></a>比丘得慈所在解脫，分別萬行無事不達。設<a class="t" id="t0766b04"></a>復有人見眾生之類，步兵象兵馬兵車兵共<a class="t" id="t0766b05"></a>相鬪訟，入慈之人愍彼不及，拔濟眾生至無<a class="t" id="t0766b06"></a>為岸，猶如平稱平等無二。於如來所得四<a class="t" id="t0766b07"></a>堅固之心不可傾動，猶如最勝長者及以比<a class="t" id="t0766b08"></a>丘覩佛無厭足，正使化佛在其前者，亦不能<a class="t" id="t0766b09"></a>使心有所傾動。行人得滅盡之跡無復眾惱，<a class="t" id="t0766b10"></a>知可近知近可從知從，如是行蹤跡，滅行則<a class="t" id="t0766b11"></a>為本。略說其要，如是結使本為火之所燒，如<a class="t" id="t0766b12"></a>是漸以次斷諸結使源，如是頗有梵志無<a class="t" id="t0766b13"></a>乃至於泥洹。<a class="t" id="t0766b14"></a></p>
<blockquote class="gatha">
<p><a class="verse-num-sc" id="verse-num-sc902"></a> <a class="vagga-gatha-num-sc" id="vagga-gatha-num-sc33.18"></a>心喜極歡悅，　　<span class="corr" title="[如&gt;加] cf.【麗】">加</span>以愛念者，<a class="t" id="t0766b15"></a><br>
比丘多熙怡，　　盡空無根源。<a class="t" id="t0766b16"></a></p>
</blockquote>
<p><a class="t-linehead" id="t-linehead0766b16"></a>彼修行之人，歡喜踊躍無有懈怠，聞喜不以<a class="t" id="t0766b17"></a>為歡，聞惡不以為慼，比丘入定無有錯亂，恒<a class="t" id="t0766b18"></a>自思念，從無數劫以來，修行眾德不失行本，<a class="t" id="t0766b19"></a>究盡空源無邊無崖，是故說曰，心喜極歡悅，<a class="t" id="t0766b20"></a>加以愛念者，比丘多熙怡，盡空無根源。<a class="t" id="t0766b21"></a></p>
<blockquote class="gatha">
<p><a class="verse-num-sc" id="verse-num-sc903"></a> <a class="vagga-gatha-num-sc" id="vagga-gatha-num-sc33.19"></a>息身而息意，　　攝口亦其善，<a class="t" id="t0766b22"></a><br>
捨世謂比丘，　　渡淵無有礙。<a class="t" id="t0766b23"></a></p>
</blockquote>
<p><a class="t-linehead" id="t-linehead0766b23"></a>彼修行人執持威儀不失其則，護口四過無<a class="t" id="t0766b24"></a>所違失，不使其心有所流馳，所說言教無有<a class="t" id="t0766b25"></a>麤獷，先笑後言適可人情。捨世謂比丘，何者<a class="t" id="t0766b26"></a>為比丘？所謂比丘者，離色聲香味細滑法，去<a class="t" id="t0766b27"></a>婬怒癡，是故說曰，息身而息意，攝口亦其善，<a class="t" id="t0766b28"></a>捨世謂比丘，渡淵無有礙也。<a class="t" id="t0766b29"></a></p>
<blockquote class="gatha">
<p><a class="verse-num-sc" id="verse-num-sc904"></a> <a class="vagga-gatha-num-sc" id="vagga-gatha-num-sc33.20"></a>無禪不智，　　無智不禪，<br>
道從禪智，<a class="t" id="t0766c01"></a>　　得近泥洹。<a class="t" id="t0766c02"></a></p>
</blockquote>
<p><a class="t-linehead" id="t-linehead0766c02"></a>夫人學問，先從誦四阿含三藏具足，然後乃<a class="t" id="t0766c03"></a>名稱為禪定，此是世俗之智。無智不禪者，無<a class="t" id="t0766c04"></a>漏慧觀必有所至無有罣礙，設有二事具足<a class="t" id="t0766c05"></a>者，便近於泥洹，是故說曰，無禪不智，無智<a class="t" id="t0766c06"></a>不禪，道從禪智，得近泥洹。<a class="t" id="t0766c07"></a></p>
<blockquote class="gatha">
<p><a class="verse-num-sc" id="verse-num-sc905"></a> <a class="vagga-gatha-num-sc" id="vagga-gatha-num-sc33.21"></a>禪無放逸，　　莫為欲亂，<br>
無吞洋銅，<a class="t" id="t0766c08"></a>　　自惱燋形。<a class="t" id="t0766c09"></a></p>
</blockquote>
<p><a class="t-linehead" id="t-linehead0766c09"></a>如彼脩行之人攝身口意，少欲知足不大慇<a class="t" id="t0766c10"></a>懃，雖得衣被飲食床臥具病瘦醫藥，趣自<a class="t" id="t0766c11"></a>支形不慕世榮，威儀禮節不失其度，床臥坐<a class="t" id="t0766c12"></a>具恒知止足，莫受後世洋銅灌口，是故說曰，<a class="t" id="t0766c13"></a>禪無放逸，莫為欲亂，無吞洋銅，自惱燋形。<a class="t" id="t0766c14"></a></p>
<blockquote class="gatha">
<p><a class="verse-num-sc" id="verse-num-sc906"></a> <a class="vagga-gatha-num-sc" id="vagga-gatha-num-sc33.22"></a>能自護身口，　　護意無有惡，<a class="t" id="t0766c15"></a><br>
後獲禁戒法，　　故號為比丘。<a class="t" id="t0766c16"></a></p>
</blockquote>
<p><a class="t-linehead" id="t-linehead0766c16"></a>夫人習行，身不行惡、口不罵詈、意不妬嫉，<a class="t" id="t0766c17"></a>具此三者乃為比丘。是故說曰，能自護身口，<a class="t" id="t0766c18"></a>護意無有惡，後獲禁戒法，故號為比丘也。<a class="t" id="t0766c19"></a></p>
<blockquote class="gatha">
<p><a class="verse-num-sc" id="verse-num-sc907"></a> <a class="vagga-gatha-num-sc" id="vagga-gatha-num-sc33.23"></a>諸有修善法，　　七覺意為本，<a class="t" id="t0766c20"></a><br>
此名為妙法，　　故曰定比丘。<a class="t" id="t0766c21"></a></p>
</blockquote>
<p><a class="t-linehead" id="t-linehead0766c21"></a>如彼行人善脩其法，先得無漏盡苦之源，便<a class="t" id="t0766c22"></a>得七覺意華，漸至無為得近泥洹。是故說曰，<a class="t" id="t0766c23"></a>諸有脩善法，七覺意為本，此名為妙法，故曰<a class="t" id="t0766c24"></a>定比丘也。<a class="t" id="t0766c25"></a></p>
<blockquote class="gatha">
<p><a class="verse-num-sc" id="verse-num-sc908"></a> <a class="vagga-gatha-num-sc" id="vagga-gatha-num-sc33.24"></a>如今現所說，　　自知苦盡源，<a class="t" id="t0766c26"></a><br>
此名為善本，　　是無漏比丘。<a class="t" id="t0766c27"></a></p>
</blockquote>
<p><a class="t-linehead" id="t-linehead0766c27"></a>於現法中而自觀了，求其巧便盡於苦際，所<a class="t" id="t0766c28"></a>謂盡苦際者滅盡泥洹，是故諸根具足成就<a class="t" id="t0766c29"></a>無漏行，所行如意無所違失。是故說曰，如<a class="t" id="t0767a01"></a>今現所說，自知盡苦源，此名為善法，是無漏比<a class="t" id="t0767a02"></a>丘也。<a class="t" id="t0767a03"></a></p>
<blockquote class="gatha">
<p><a class="verse-num-sc" id="verse-num-sc909"></a> <a class="vagga-gatha-num-sc" id="vagga-gatha-num-sc33.25"></a>不以持戒力，　　及以多聞義，<a class="t" id="t0767a04"></a><br>
正使得定慧，　　不著於文飾，<a class="t" id="t0767a05"></a><br>
比丘有所持，　　盡於無漏行。<a class="t" id="t0767a06"></a></p>
</blockquote>
<p><a class="t-linehead" id="t-linehead0767a06"></a>夫人習行，不但精進忍辱一心智慧求於解<a class="t" id="t0767a07"></a>脫，亦復不以多聞解慧知內外法至於無為，<a class="t" id="t0767a08"></a>要得世俗定意，然後至於妙際，或在山野空<a class="t" id="t0767a09"></a>閑之處，與善知識相遇，說其正徑不說邪路。<a class="t" id="t0767a10"></a>比丘當知此行習無漏法，所以盡苦際者，皆<a class="t" id="t0767a11"></a>是漏盡羅漢，須陀洹、斯陀含、阿那含猶尚涉<a class="t" id="t0767a12"></a>諸苦惱。是故說曰，不以持戒力，及以多聞義，<a class="t" id="t0767a13"></a>正使得定意，不著於文飾，比丘有所持，盡於無<a class="t" id="t0767a14"></a>漏行也。<a class="t" id="t0767a15"></a></p>
<blockquote class="gatha">
<p><a class="verse-num-sc" id="verse-num-sc910"></a> <a class="vagga-gatha-num-sc" id="vagga-gatha-num-sc33.26"></a>當觀正覺樂，　　勿近於凡夫，<a class="t" id="t0767a16"></a><br>
觀此現世事，　　分別於五陰。<a class="t" id="t0767a17"></a></p>
</blockquote>
<p><a class="t-linehead" id="t-linehead0767a17"></a>如彼學人觀正覺樂，以自娛樂不近於凡夫。<a class="t" id="t0767a18"></a>所以然者？非彼境界所有。觀此世事者，知<a class="t" id="t0767a19"></a>眾生之類生者滅者進退所趣，知苦所由，分<a class="t" id="t0767a20"></a>別五陰成敗所趣，是故說曰，當觀正覺樂，勿<a class="t" id="t0767a21"></a>近於凡夫，觀此現世事，分別於五陰。<a class="t" id="t0767a22"></a></p>
<blockquote class="gatha">
<p><a class="verse-num-sc" id="verse-num-sc911"></a> <a class="vagga-gatha-num-sc" id="vagga-gatha-num-sc33.27"></a>為之為之，　　必強自制，<br>
捨家而解，<a class="t" id="t0767a23"></a>　　意猶復染。</p>
<p><a class="verse-num-sc" id="verse-num-sc912"></a> <a class="vagga-gatha-num-sc" id="vagga-gatha-num-sc33.28"></a>行懈緩者，　　勞意弗除，<a class="t" id="t0767a24"></a><br>
非淨梵行，　　焉致大寶？<a class="t" id="t0767a25"></a></p>
</blockquote>
<p><a class="t-linehead" id="t-linehead0767a25"></a>執行之人興諸想著起結使本，或有分別計<a class="t" id="t0767a26"></a>有今世後世之累，於苦而不自免，比丘莫<a class="t" id="t0767a27"></a>著此，自謂清淨之行。諸有沙門婆羅門不知<a class="t" id="t0767a28"></a>出要之法，我不說此人應得度也。所以然者？<a class="t" id="t0767a29"></a>不離縛著之所致。比丘當知，非有而言有，此<a class="t" id="t0767b01"></a>習邪見非真諦法。何以故？皆由五陰身本<a class="t" id="t0767b02"></a>而興此病，以有此病復生惡行，由此諸病不<a class="t" id="t0767b03"></a>得盡苦際。比丘當知究盡其源，解知無常<a class="t" id="t0767b04"></a>為變易法。<a class="t" id="t0767b05"></a></p>
<p><a class="t-linehead" id="t-linehead0767b05"></a>夫學之人觀此法者，無堅無牢為無有要，解<a class="t" id="t0767b06"></a>知無身則知生死，不以為死魔之所沮壞，以<a class="t" id="t0767b07"></a>得勝彼更不造有，盡一切之有，此名苦際更<a class="t" id="t0767b08"></a>無有上。<a class="t" id="t0767b09"></a></p>
<blockquote class="gatha">
<p><a class="verse-num-sc" id="verse-num-sc913"></a> <a class="vagga-gatha-num-sc" id="vagga-gatha-num-sc33.29"></a>心得永休息，　　比丘攝意行，<a class="t" id="t0767b10"></a><br>
以盡老病死，　　便脫魔縛著。<a class="t" id="t0767b11"></a></p>
</blockquote>
<p><a class="t-linehead" id="t-linehead0767b11"></a>如彼行人永盡諸結，意所染著不復造行，色<a class="t" id="t0767b12"></a>聲香味細滑之法不復在懷，自知罪畢更不<a class="t" id="t0767b13"></a>受胎，永離魔界亦不與欲塵相應，是故說曰，<a class="t" id="t0767b14"></a>心得永休息，比丘攝意行，以盡老病死，便脫魔<a class="t" id="t0767b15"></a>縛著。<a class="t" id="t0767b16"></a></p>
<blockquote class="gatha">
<p><a class="verse-num-sc" id="verse-num-sc914"></a> <a class="vagga-gatha-num-sc" id="vagga-gatha-num-sc33.30"></a>心以得永寂，　　比丘攝意行，<a class="t" id="t0767b17"></a><br>
以盡老病死，　　更不復受有。<a class="t" id="t0767b18"></a></p>
</blockquote>
<p><a class="t-linehead" id="t-linehead0767b18"></a>有者生死之累，所以沈漂周旋五道者，皆由<a class="t" id="t0767b19"></a>意惑不盡其源故，是故說曰，心以得永寂，<a class="t" id="t0767b20"></a>比丘攝意行，以盡老病死，更不復受有。行人<a class="t" id="t0767b21"></a>執意多有所濟，常求方便以自濟渡。<a class="t" id="t0767b22"></a></p>
<blockquote class="gatha">
<p><a class="verse-num-sc" id="verse-num-sc915"></a> <a class="vagga-gatha-num-sc" id="vagga-gatha-num-sc33.31"></a>以斷於愛根，　　比丘攝意行，<a class="t" id="t0767b23"></a><br>
以盡老病死，　　更不復受有。<a class="t" id="t0767b24"></a></p>
</blockquote>
<p><a class="t-linehead" id="t-linehead0767b24"></a>愛之為病多所危害，欲界愛者其事有二：一<a class="t" id="t0767b25"></a>者食愛，二者欲愛。色界無色界禪味愛。是<a class="t" id="t0767b26"></a>故說曰，以斷於愛根。<a class="t" id="t0767b27"></a></p>
<blockquote class="gatha">
<p><a class="verse-num-sc" id="verse-num-sc916"></a> <a class="vagga-gatha-num-sc" id="vagga-gatha-num-sc33.32"></a>無有結使心，　　比丘攝意行，<a class="t" id="t0767b28"></a><br>
以盡老病死，　　更不復受有。<a class="t" id="t0767b29"></a></p>
</blockquote>
<p><a class="t-linehead" id="t-linehead0767b29"></a>所謂結使者，眾行之本漏諸穢濁，是故說曰，<a class="t" id="t0767c01"></a>無有結使心，比丘攝意行，以盡老病死，更不復<a class="t" id="t0767c02"></a>受有。<a class="t" id="t0767c03"></a></p>
<blockquote class="gatha">
<p><a class="verse-num-sc" id="verse-num-sc917"></a> <a class="vagga-gatha-num-sc" id="vagga-gatha-num-sc33.33"></a>不以斷有根，　　比丘攝意行，<a class="t" id="t0767c04"></a><br>
以盡老病死，　　更不復受有。<a class="t" id="t0767c05"></a></p>
</blockquote>
<p><a class="t-linehead" id="t-linehead0767c05"></a>以度生死，更不受有。<a class="t" id="t0767c06"></a></p>
<blockquote class="gatha">
<p><a class="verse-num-sc" id="verse-num-sc918"></a> <a class="vagga-gatha-num-sc" id="vagga-gatha-num-sc33.34"></a>比丘攝意行，　　以盡老病死，<a class="t" id="t0767c07"></a><br>
更不復受有，　　以脫於魔界。<a class="t" id="t0767c08"></a></p>
</blockquote>
<p><a class="t-linehead" id="t-linehead0767c08"></a>永離於魔界，更不處於欲界，以脫永脫更不<a class="t" id="t0767c09"></a>受有。<a class="t" id="t0767c10"></a></p>
<blockquote class="gatha">
<p><a class="verse-num-sc" id="verse-num-sc919"></a> <a class="vagga-gatha-num-sc" id="vagga-gatha-num-sc33.35"></a>以勝叢林刺，　　及除罵詈者，<a class="t" id="t0767c11"></a><br>
猶如憑泰山，　　比丘不受苦。<a class="t" id="t0767c12"></a></p>
</blockquote>
<p><a class="t-linehead" id="t-linehead0767c12"></a>以勝叢林刺者，此名為色聲香味細滑法，更<a class="t" id="t0767c13"></a>復有者，何者為林刺？所謂林刺者，婬怒癡病<a class="t" id="t0767c14"></a>最為根本，唯有諸佛世尊乃能除耳。設彼罵<a class="t" id="t0767c15"></a>我，解知無形，內自思惟，身為苦器內外無主，<a class="t" id="t0767c16"></a>分別此身何可貪樂？一病以發，四百四病同<a class="t" id="t0767c17"></a>時俱作，此名身之內患。所謂外患者，荊棘<a class="t" id="t0767c18"></a>叢林誹謗之名毀形污辱，或被撾打，如斯之<a class="t" id="t0767c19"></a>類從外而至，或被蚖蛇毒害百足之虫，此皆<a class="t" id="t0767c20"></a>外事來逼其身。猶若泰山，不用幻呪奇術之<a class="t" id="t0767c21"></a>法所可移動，是以比丘欲得離眾苦之本，唯<a class="t" id="t0767c22"></a>有真如四諦。彼比丘不知苦樂，所謂不知苦<a class="t" id="t0767c23"></a>樂者，苦至不以為酸楚，樂到不以歡娛。是<a class="t" id="t0767c24"></a>故說曰，以勝叢林刺，及除罵詈者，猶如憑泰<a class="t" id="t0767c25"></a>山，比丘不受苦。<a class="t" id="t0767c26"></a></p>
<blockquote class="gatha">
<p><a class="verse-num-sc" id="verse-num-sc920"></a> <a class="vagga-gatha-num-sc" id="vagga-gatha-num-sc33.36"></a>不念今後世，　　觀世如幻夢，<a class="t" id="t0767c27"></a><br>
比丘勝彼此，　　如蛇脫故皮。<a class="t" id="t0767c28"></a></p>
</blockquote>
<p><a class="t-linehead" id="t-linehead0767c28"></a>猶若明行人，意知今世後世變易不停，是故<a class="t" id="t0767c29"></a>說曰，不念今後世，觀世如幻夢，比丘勝彼此，<a class="t" id="t0768a01"></a>如蛇脫故皮。<a class="t" id="t0768a02"></a></p>
<blockquote class="gatha">
<p><a class="verse-num-sc" id="verse-num-sc921"></a> <a class="vagga-gatha-num-sc" id="vagga-gatha-num-sc33.37"></a>能斷愛根本，　　盡竭欲深泉，<a class="t" id="t0768a03"></a><br>
比丘勝彼此，　　如蛇脫故皮。<a class="t" id="t0768a04"></a></p>
</blockquote>
<p><a class="t-linehead" id="t-linehead0768a04"></a>所以說此喻者，欲使行人知其深淺，料量正<a class="t" id="t0768a05"></a>行皆順於法。爾時世尊訓以道德，恐後眾生<a class="t" id="t0768a06"></a>不別愛本，是故演說知其出源。是故說曰，能<a class="t" id="t0768a07"></a>斷愛根本，盡竭欲深泉，比丘勝彼此，如蛇脫故<a class="t" id="t0768a08"></a>皮。略說其要，欲怒癡憍慢亦復如是，著欲者<a class="t" id="t0768a09"></a>說其欲，著瞋者說其瞋，著騃者說其騃。<a class="t" id="t0768a10"></a></p>
<blockquote class="gatha">
<p><a class="verse-num-sc" id="verse-num-sc922"></a> <a class="vagga-gatha-num-sc" id="vagga-gatha-num-sc33.38"></a>能斷於五欲，　　斷於欲根本，<a class="t" id="t0768a11"></a><br>
比丘勝彼此，　　如蛇脫故皮。<a class="t" id="t0768a12"></a></p>
</blockquote>
<p><a class="t-linehead" id="t-linehead0768a12"></a>猶如有人身被五繫，愁憂苦惱無復情意，後<a class="t" id="t0768a13"></a>得蒙赦得免危厄。是以如來為喻，欲使後生<a class="t" id="t0768a14"></a>審知明白，是故說曰，能斷於五欲，斷於欲根<a class="t" id="t0768a15"></a>本，比丘勝彼此，如蛇脫故皮。<a class="t" id="t0768a16"></a></p>
<blockquote class="gatha">
<p><a class="verse-num-sc" id="verse-num-sc923"></a> <a class="vagga-gatha-num-sc" id="vagga-gatha-num-sc33.39"></a>能斷於五結，　　拔於愛欲刺，<a class="t" id="t0768a17"></a><br>
比丘勝彼此，　　如蛇脫故皮。<a class="t" id="t0768a18"></a></p>
</blockquote>
<p><a class="t-linehead" id="t-linehead0768a18"></a>所謂五結者，貪欲結、瞋恚結、睡眠結、調戲結、<a class="t" id="t0768a19"></a>疑結，覆蓋人心使不覩慧明，使人盲冥不覩<a class="t" id="t0768a20"></a>光明，滅於智慧永斷諸趣，不得至於泥洹。<a class="t" id="t0768a21"></a>是故說曰，能斷於五結，拔於愛欲刺，比丘勝<a class="t" id="t0768a22"></a>彼此，如蛇脫故皮。拔於愛欲刺者，刺有三義：<a class="t" id="t0768a23"></a>欲刺、恚刺、無明刺，盡斷無餘更不復生，無起<a class="t" id="t0768a24"></a>滅法見斷五蓋。是故說曰，拔於愛欲刺也。<a class="t" id="t0768a25"></a></p>
<blockquote class="gatha">
<p><a class="verse-num-sc" id="verse-num-sc924"></a> <a class="vagga-gatha-num-sc" id="vagga-gatha-num-sc33.40"></a>諸有無家業，　　又斷不善根，<a class="t" id="t0768a26"></a><br>
比丘勝彼此，　　如蛇脫故皮。<a class="t" id="t0768a27"></a></p>
</blockquote>
<p><a class="t-linehead" id="t-linehead0768a27"></a>彼修行人執苦來久，脩菩薩德終日不捨，捨<a class="t" id="t0768a28"></a>家出學不貪世榮，是故說曰，諸有無家業，又<a class="t" id="t0768a29"></a>斷不善根，比丘勝彼此，如蛇脫故皮。<a class="t" id="t0768b01"></a></p>
<blockquote class="gatha">
<p><a class="verse-num-sc" id="verse-num-sc925"></a> <a class="vagga-gatha-num-sc" id="vagga-gatha-num-sc33.41"></a>諸不有熱惱，　　又斷不善根，<a class="t" id="t0768b02"></a><br>
比丘勝彼此，　　如蛇脫故皮。<a class="t" id="t0768b03"></a></p>
</blockquote>
<p><a class="t-linehead" id="t-linehead0768b03"></a>所謂熱惱者，一者欲熱惱，二者瞋恚熱惱，<a class="t" id="t0768b04"></a>三者愚癡熱惱，三熱惱中恚最為上，火所焚<a class="t" id="t0768b05"></a>燒從欲界乃至初禪地；三毒熾火燒欲界至<a class="t" id="t0768b06"></a>無色界，能滅此三毒界者，乃為第一無為之<a class="t" id="t0768b07"></a>樂。是故說曰，諸不有熱惱，又斷不善根，比丘<a class="t" id="t0768b08"></a>勝彼此，如蛇脫故皮。<a class="t" id="t0768b09"></a></p>
<blockquote class="gatha">
<p><a class="verse-num-sc" id="verse-num-sc926"></a> <a class="vagga-gatha-num-sc" id="vagga-gatha-num-sc33.42"></a>斷欲不遺餘，　　如拔不牢固，<a class="t" id="t0768b10"></a><br>
比丘勝彼此，　　如蛇脫故皮。<a class="t" id="t0768b11"></a></p>
</blockquote>
<p><a class="t-linehead" id="t-linehead0768b11"></a>人之著欲無不喪命。所以然者？皆由意斷心<a class="t" id="t0768b12"></a>惑之所致。是以聖人先制婬欲。是故說曰，<a class="t" id="t0768b13"></a>斷欲不遺餘，如拔不牢固，比丘勝彼此，如蛇脫<a class="t" id="t0768b14"></a>故皮。略說其要，貪欲瞋恚愚癡憍慢，亦復如<a class="t" id="t0768b15"></a>是。<a class="t" id="t0768b16"></a></p>
<blockquote class="gatha">
<p><a class="verse-num-sc" id="verse-num-sc927"></a> <a class="vagga-gatha-num-sc" id="vagga-gatha-num-sc33.43"></a>愛生而流溢，　　猶蛇含毒藥，<a class="t" id="t0768b17"></a><br>
比丘勝彼此，　　如蛇脫故皮。<a class="t" id="t0768b18"></a></p>
</blockquote>
<p><a class="t-linehead" id="t-linehead0768b18"></a>人隨愛意不自禁制，漸從欲界乃至三有，流<a class="t" id="t0768b19"></a>轉五趣不離四生。所以論比丘勝彼此者，彼<a class="t" id="t0768b20"></a>者六塵此者六情，比丘能滅彼此者，如蛇脫<a class="t" id="t0768b21"></a>故皮。<a class="t" id="t0768b22"></a></p>
<blockquote class="gatha">
<p><a class="verse-num-sc" id="verse-num-sc928"></a> <a class="vagga-gatha-num-sc" id="vagga-gatha-num-sc33.44"></a>諸有斷想觀，　　內不造其心，<a class="t" id="t0768b23"></a><br>
比丘勝彼此，　　如蛇脫故皮。<a class="t" id="t0768b24"></a></p>
</blockquote>
<p><a class="t-linehead" id="t-linehead0768b24"></a>觀有三觀：欲觀、恚觀、無明觀，能滅此者乃<a class="t" id="t0768b25"></a>謂為道士。是故說曰，諸有斷想觀，內不造其<a class="t" id="t0768b26"></a>心，比丘勝彼此，如蛇脫故皮。<a class="t" id="t0768b27"></a></p>
<blockquote class="gatha">
<p><a class="verse-num-sc" id="verse-num-sc929"></a> <a class="vagga-gatha-num-sc" id="vagga-gatha-num-sc33.45"></a>持戒謂比丘，　　有空乃行禪，<a class="t" id="t0768b28"></a><br>
行者究其源，　　無為最為樂。<a class="t" id="t0768b29"></a></p>
</blockquote>
<p><a class="t-linehead" id="t-linehead0768b29"></a>比丘執行以威儀為本，戒以檢形服以法衣，<a class="t" id="t0768c01"></a>所行法則不違先聖，有空定意然後名為禪，<a class="t" id="t0768c02"></a>不捨假號。如彼行人受則信解分別其義，求<a class="t" id="t0768c03"></a>於無為快樂之處，無有飢寒苦惱之患。是故<a class="t" id="t0768c04"></a>說曰，持戒謂比丘，有空乃行禪，行者究其源，<a class="t" id="t0768c05"></a>無為最為樂也。<a class="t" id="t0768c06"></a></p>
<blockquote class="gatha">
<p><a class="verse-num-sc" id="verse-num-sc930"></a> <a class="vagga-gatha-num-sc" id="vagga-gatha-num-sc33.46"></a>比丘憂忍憂，　　分別床臥具，<a class="t" id="t0768c07"></a><br>
當念無放逸，　　斷有愛無餘。<a class="t" id="t0768c08"></a></p>
</blockquote>
<p><a class="t-linehead" id="t-linehead0768c08"></a>比丘修行，處樂不以為歡，遭難不以為苦，<a class="t" id="t0768c09"></a>利衰毀譽無增減心，在閑靜處一意端坐心<a class="t" id="t0768c10"></a>不流馳，斷諸結使念無想著，是故說曰，比<a class="t" id="t0768c11"></a>丘憂忍憂，分別床臥具，當念無放逸，斷有愛無<a class="t" id="t0768c12"></a>餘也。◎<a class="t" id="t0768c13"></a></p>
</article>
<aside id="metaarea">
<p>【經文資訊】大正藏第 04 冊 No. 0212 出曜經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 212. It is taken from <a href="http://tripitaka.cbeta.org/T04n0212" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
