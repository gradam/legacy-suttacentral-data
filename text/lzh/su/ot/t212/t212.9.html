<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t212.9">
<article>
<div class="hgroup">
<p class="division">出曜經</p>
<h1>◎出曜經行品第十</h1>
</div>
<blockquote class="gatha">
<p><a class="text-gatha-number" id="306"></a> <a class="vagga-gatha-number" id="9.18"></a><a class="t" id="0668a04"></a>一法過去，　　謂妄語人，<a class="t" id="0668a05"></a><br>
不免後世，　　無惡不更。<a class="t" id="0668a06"></a></p>
</blockquote>
<p><a class="t-linehead" id="t-linehead0668a06"></a>昔佛在舍衛國祇樹給孤獨園。爾時世尊像<a class="t" id="0668a07"></a>如經行，漸漸以次至羅云房中，時羅云遙見<a class="t" id="0668a08"></a>世尊，即從坐起，更拂拭坐具清淨水。世尊至<a class="t" id="0668a09"></a>房偏踞羅云床，取清淨水洗手足，留少殘水<a class="t" id="0668a10"></a>告羅云曰：「汝見留此水不？」「唯然已見。」佛告羅<a class="t" id="0668a11"></a>云：「沙門執行亦復如是，不知慚愧無有恥辱。<a class="t" id="0668a12"></a>羅云當知！設有比丘，如此行者，無惡不更無<a class="t" id="0668a13"></a>痛不遭，猶此惡垢水不可淨用。」爾時世尊躬<a class="t" id="0668a14"></a>自寫水於地，告羅云曰：「汝見吾寫水在地<a class="t" id="0668a15"></a>不乎？」「唯然已見。」「其有至誠執意妄語，不知慚<a class="t" id="0668a16"></a>愧無有恥辱，如此之行無惡不涉。」爾時世尊<a class="t" id="0668a17"></a>手執水器覆地，語羅云曰：「汝見我覆此器不？」<a class="t" id="0668a18"></a>「唯然已見。」「若有至誠執意妄語人，不知慚愧<a class="t" id="0668a19"></a>無有羞辱，如此之類無惡不涉。」爾時世尊告<a class="t" id="0668a20"></a>羅云曰：「汝今當作是學，彈指戲笑之間不得<a class="t" id="0668a21"></a>妄語，況至誠妄語乎？如是羅云！當作是學。」是<a class="t" id="0668a22"></a>故說曰，一法過去，謂妄語人。二百五十戒威<a class="t" id="0668a23"></a>儀內禁七法所說，犯一法者則受其<span class="corr" title="[愆&gt;[億-音＋（天＊天）]] cf.【麗】"><span class="gaiji">［億-音＋（天＊天）］<!--gaiji,,1[億-音＋（天＊天）],2&#x20374;,3--></span></span>，是故<a class="t" id="0668a24"></a>說曰，一法過去，謂妄語人也。不免後世者，已<a class="t" id="0668a25"></a>捨後世功勳善本，夫人妄語眾人證知，況言<a class="t" id="0668a26"></a>重作罪，涉歷艱苦無不周遍，是故說曰，不免<a class="t" id="0668a27"></a>後世，無惡不更。<a class="t" id="0668a28"></a></p>
<blockquote class="gatha">
<p><a class="text-gatha-number" id="307"></a> <a class="vagga-gatha-number" id="9.19"></a>寧噉燒鐵，　　吞飲洋銅，<a class="t" id="0668a29"></a><br>
不以無戒，　　食人信施。<a class="t" id="0668b01"></a></p>
</blockquote>
<p><a class="t-linehead" id="t-linehead0668b01"></a>寧噉燒鐵者，猶如鐵丸猛<span class="corr" title="[父&gt;火]">火</span>燒赤，取而吞之，<a class="t" id="0668b02"></a>燒脣燒舌燒咽燒腹下過，雖有此苦自致死<a class="t" id="0668b03"></a>亡，不緣此入地獄餓鬼畜生受苦無量，是故<a class="t" id="0668b04"></a>說曰，寧噉燒鐵，吞飲洋銅也。不以無戒，食人<a class="t" id="0668b05"></a>信施者，不持戒人，外荷法服內懷姦詭，信無<a class="t" id="0668b06"></a>實行自大憍人，少有所知誇世自譽，受人信<a class="t" id="0668b07"></a>施謂宜應爾，不慮後世萬毒加形。見諸持梵<a class="t" id="0668b08"></a>行人興輕蔑心，死輒墮惡，身口意不具，亦不<a class="t" id="0668b09"></a>修威儀禮節，出入行來違失禁限；見人得養<a class="t" id="0668b10"></a>生嫉妬心，死輒受困無罪不受。是故說曰，不<a class="t" id="0668b11"></a>以無戒，食人信施也。<a class="t" id="0668b12"></a></p>
<blockquote class="gatha">
<p><a class="text-gatha-number" id="308"></a> <a class="vagga-gatha-number" id="9.20"></a>若人畏苦，　　亦不樂苦，<a class="t" id="0668b13"></a><br>
勿造惡行，　　念尋變悔。<a class="t" id="0668b14"></a></p>
</blockquote>
<p><a class="t-linehead" id="t-linehead0668b14"></a>若人畏苦者，己身畏苦不得施苦於人，施苦<a class="t" id="0668b15"></a>於人者後受其報。是身如地，隨其所種各獲<a class="t" id="0668b16"></a>其果，眾生之類亦復如是，隨其種罪後受其<a class="t" id="0668b17"></a>報，人心不同猶如形像，罪苦追身無有脫者。<a class="t" id="0668b18"></a>是故說曰，若人畏苦，亦不樂苦也。勿造惡行<a class="t" id="0668b19"></a>者，不得為惡加被一切，夫人自利乃得利人，<a class="t" id="0668b20"></a>不能自益安得益人？若處閙中若在閑靜，若<a class="t" id="0668b21"></a>大若小，可見不可見，當遠離於惡如避劫燒，<a class="t" id="0668b22"></a>是故說曰，勿造惡行，念尋變悔也。<a class="t" id="0668b23"></a></p>
<blockquote class="gatha">
<p><a class="text-gatha-number" id="309"></a> <a class="vagga-gatha-number" id="9.21"></a>至誠為惡，　　已作當作，<a class="t" id="0668b24"></a><br>
不免於苦，　　欲避何益？<a class="t" id="0668b25"></a></p>
</blockquote>
<p><a class="t-linehead" id="t-linehead0668b25"></a>至誠為惡者，或復有人已作當作方作，已作<a class="t" id="0668b26"></a>過去、方作現在、當作未來，三世作惡不知苦<a class="t" id="0668b27"></a>至，是故說，至誠為惡，已作當作也。不免於苦<a class="t" id="0668b28"></a>者，眾生之類心好為惡，不知後罪報至，若於<a class="t" id="0668b29"></a>現身犯王者禁，隨罪輕重料簡決斷，此內法<a class="t" id="0668c01"></a>禁亦復如是，習惡不自覺，縱情弛意，是故說，<a class="t" id="0668c02"></a>不免於惡，欲避何益也。死王閻羅遣獄卒阿<a class="t" id="0668c03"></a>傍，迎罪人魂神，身被五繫，將至閻羅王所。王<a class="t" id="0668c04"></a>問罪人：「汝頗見第一天使不耶？」對曰：「不見。」王<a class="t" id="0668c05"></a>問罪人：「云何男子！汝生在人間時，經過村落<a class="t" id="0668c06"></a>城郭郡縣，見諸男女父母懷抱，未能離大小<a class="t" id="0668c07"></a>便，父母推燥處濕，沐浴澡洗澥浣衣裳，汝<a class="t" id="0668c08"></a>為見不？」對曰：「已見。」王告罪人曰：「汝何不作是<a class="t" id="0668c09"></a>慮？於現法中見善惡報，當自謹慎，淨身口意<a class="t" id="0668c10"></a>修諸善法。」罪人報曰：「處在人間放意自恣愚<a class="t" id="0668c11"></a>不識真，本我所造今受其報。」王告罪人：「如卿<a class="t" id="0668c12"></a>來語，卿本自造，今當受報，使放逸人知禁制<a class="t" id="0668c13"></a>難犯。汝所作罪業，非父母為，亦非兄弟五親<a class="t" id="0668c14"></a>沙門婆羅門所造。」爾時閻羅王以此第一天<a class="t" id="0668c15"></a>使教誡，次復第二天使教誡之。「汝頗見第二<a class="t" id="0668c16"></a>天使不耶？」對曰：「不見。」王問罪人：「云何男子！汝<a class="t" id="0668c17"></a>在人間經過村落郡縣城邑，見諸男女疾病<a class="t" id="0668c18"></a>困篤，坐床褥上或坐或臥？」罪人報曰：「已見。」「云<a class="t" id="0668c19"></a>何男子！汝何不作是念：『於現在法中其罪如<a class="t" id="0668c20"></a>此，當自謹慎，淨身口意修諸善法。』」罪人報曰：<a class="t" id="0668c21"></a>「處在人間放逸自恣愚不識真，本我所造今<a class="t" id="0668c22"></a>受其殃。」王告罪人：「如卿所說，卿本自造今<a class="t" id="0668c23"></a>當受報，使放逸人知制難犯。汝所作罪，非<a class="t" id="0668c24"></a>父母為，亦非兄弟五親沙門婆羅門所造，亦<a class="t" id="0668c25"></a>非諸天世人教卿所作。」爾時王以此第二天<a class="t" id="0668c26"></a>使教誡已，次與第三天使重教誡之。「汝頗見<a class="t" id="0668c27"></a>第三天使不耶？」對曰：「不見。」王問罪人：「云何男<a class="t" id="0668c28"></a>子！汝在人間經過村落城郭郡縣，見諸老人<a class="t" id="0668c29"></a>柱杖呻吟行步脊僂頭白齒落，飲食苦竭命<a class="t" id="0669a01"></a>在旦夕。汝為見不？」罪人對曰：「唯然見之。」王<a class="t" id="0669a02"></a>問罪人：「云何男子！汝何不作是念：『於現法中<a class="t" id="0669a03"></a>其事如此，當自謹慎，淨身口意修諸善法。』」罪<a class="t" id="0669a04"></a>人報曰：「處在人間放逸自恣愚不識真，本我<a class="t" id="0669a05"></a>所造今受其殃。」王告罪人：「如卿所說，卿本自<a class="t" id="0669a06"></a>造今當受報，使放逸人知禁制難犯。汝所作<a class="t" id="0669a07"></a>罪，非父母為，亦非兄弟五親沙門婆羅門所<a class="t" id="0669a08"></a>造，亦非諸天世人教卿使作。」時閻羅王以此<a class="t" id="0669a09"></a>第三天使教誡已，次以第四天使重教誡之。<a class="t" id="0669a10"></a>「汝頗見第四天使不？」對曰：「不見。」王問罪人：「云<a class="t" id="0669a11"></a>何男子？汝在人間經過城郭郡縣村落，見諸<a class="t" id="0669a12"></a>男女有終亡者，或死經一日二日乃至七日，<a class="t" id="0669a13"></a>身體膖脹膿血流出，或為烏鵲虎狼所見噉<a class="t" id="0669a14"></a>食。汝見不耶？」罪人報曰：「唯然見之。」「云何男<a class="t" id="0669a15"></a>子！汝何不作是念：『於現法中其事如此，當自<a class="t" id="0669a16"></a>謹慎，淨身口意修諸善法。』」罪人報曰：「處在人<a class="t" id="0669a17"></a>間放逸自恣愚不識真，本我所造今受其殃。」<a class="t" id="0669a18"></a>王告罪人：「如卿所說，卿本自造今當受報，使<a class="t" id="0669a19"></a>放逸人知禁制難犯。汝所作罪，亦非父母兄<a class="t" id="0669a20"></a>弟五親沙門婆羅門所造，亦非諸天世人教卿<a class="t" id="0669a21"></a>使作。」時閻羅王以此第四天使教誡已，次以<a class="t" id="0669a22"></a>第五天使重教誡之。「汝頗見第五天使不？」對<a class="t" id="0669a23"></a>曰：「不見。」王問罪人：「云何男子！汝在人間經過<a class="t" id="0669a24"></a>城郭郡縣村落，見諸男子偷盜作賊，為王所<a class="t" id="0669a25"></a>縛，或截手截脚，或截耳截鼻，或生剝其皮，<a class="t" id="0669a26"></a>或拔頭筋，或以鋸鋸頸，或以長橛刺臗從口<a class="t" id="0669a27"></a>出，或融銅灌身，或支節解其形，或倒懸於<a class="t" id="0669a28"></a>樹經於七日以箭射殺，或生革絡頭反縛野<a class="t" id="0669a29"></a>地上棄之曠野，或開腹抽腸以草充之。汝為<a class="t" id="0669b01"></a>見不？」對曰：「唯然見之。」「云何男子！汝何不作是<a class="t" id="0669b02"></a>念：『於現法中其事如此，當自謹慎，淨身口意<a class="t" id="0669b03"></a>修諸善法。』」罪人報曰：「處在人間放逸自恣愚<a class="t" id="0669b04"></a>不識真，本我所造今受其報。」王告罪人：「如卿<a class="t" id="0669b05"></a>所說，卿本自造今當受報，使放逸人知禁制<a class="t" id="0669b06"></a>難犯。汝所作罪，亦非父母兄弟五親沙門婆<a class="t" id="0669b07"></a>羅門所造，亦非諸天世人教卿使作。」時閻羅<a class="t" id="0669b08"></a>王以此第五天使教誡已，即以罪人付獄卒，<a class="t" id="0669b09"></a>將詣鑊湯所，隨罪輕重使入百三十六鑊湯，<a class="t" id="0669b10"></a>經歷劫數受苦難量。是故說曰，欲避何益也。<a class="t" id="0669b11"></a></p>
<blockquote class="gatha">
<p><a class="text-gatha-number" id="310"></a> <a class="vagga-gatha-number" id="9.22"></a>非空非海中，　　非入山石間，<a class="t" id="0669b12"></a><br>
莫能於此處，　　避免宿惡殃。<a class="t" id="0669b13"></a></p>
</blockquote>
<p><a class="t-linehead" id="t-linehead0669b13"></a>昔佛在釋翅瘦迦惟羅越國尼鳩類園中。爾<a class="t" id="0669b14"></a>時流離王集四種兵，欲往攻伐舍夷國，將諸<a class="t" id="0669b15"></a>營從退父王位自立為王。有一惡臣名曰耶<a class="t" id="0669b16"></a>利，白流離王：「王本為王子時，至舍夷外家<a class="t" id="0669b17"></a>舍，到佛精舍，為釋子所毀辱。時王見勅：『若我<a class="t" id="0669b18"></a>為王便啟此事。』今時已到，兵馬興盛。」即勅嚴<a class="t" id="0669b19"></a>駕欲往報怨。佛知其意，先至道側坐枯樹下，<a class="t" id="0669b20"></a>時流離王躬率兵馬往伐舍夷國，道遇如來，<a class="t" id="0669b21"></a>即前禮覲前白世尊：「此間多諸好樹枝葉繁<a class="t" id="0669b22"></a>茂，何以捨之坐枯樹下？」佛告王曰：「五親蔭厚<a class="t" id="0669b23"></a>不可捨離，昔此樹茂枝葉熾盛，曾經過此得<a class="t" id="0669b24"></a>樹蔭力。」王尋退還，還詣兵眾告語上下：「我等<a class="t" id="0669b25"></a>宜還不應前進。所以然者？如來今日為彼五<a class="t" id="0669b26"></a>親，必佐神力不可攻伐。」臣佐白王：「如來豈能<a class="t" id="0669b27"></a>恒坐樹下乎？」如來見流離王去後，知此宿緣<a class="t" id="0669b28"></a>不可得避，<span class="corr" title="[此&gt;以] cf.【麗】">以</span>宿命智觀其所由，觀諸釋種必<a class="t" id="0669b29"></a>當受苦。即從坐而去，還至比丘僧中在眾而<a class="t" id="0669c01"></a>坐。時，大目連見如來憐愍五親如有憂悒，<a class="t" id="0669c02"></a>往到佛所前白佛言：「今流離王攻舍夷國，念<a class="t" id="0669c03"></a>其中人當遭辛苦，欲以方便救接彼國。一者<a class="t" id="0669c04"></a>舉舍夷國著虛空中，二者舉舍夷國著大海<a class="t" id="0669c05"></a>中，三者舉舍夷國著須彌山腹裏。四者舉舍<a class="t" id="0669c06"></a>夷國人著此地下他方世界。令流離王不知<a class="t" id="0669c07"></a>其處。」佛告目連：「知卿雖有此智德神足無量，<a class="t" id="0669c08"></a>安隱舍夷國人耳，何能安處宿對人耶？」於是<a class="t" id="0669c09"></a>目連禮已便退。爾時世尊與諸大眾，敷演其<a class="t" id="0669c10"></a>義，欲使正法久存於世，示現宿對永不可避。<a class="t" id="0669c11"></a>大眾聞其所說悵然悲泣，愍流離王當報宿<a class="t" id="0669c12"></a>緣，在於大眾而說頌曰：<a class="t" id="0669c13"></a></p>
<blockquote class="gatha">
<p><a class="text-gatha-number" id="311"></a> <a class="vagga-gatha-number" id="9.23"></a>「非空非海中，　　非入山石間，<a class="t" id="0669c14"></a><br>
莫能於是處，　　避免宿惡殃。」<a class="t" id="0669c15"></a></p>
<p><a class="text-gatha-number" id="312"></a> <a class="vagga-gatha-number" id="9.24"></a>眾生有苦惱，　　不得免老死，<a class="t" id="0669c16"></a><br>
唯有仁智者，　　不念人非惡。<a class="t" id="0669c17"></a></p>
</blockquote>
<p><a class="t-linehead" id="t-linehead0669c17"></a>眾生有苦惱者，若見他人非法之事，覺寤比<a class="t" id="0669c18"></a>丘專念五法，然後興發人意。云何為五？一者<a class="t" id="0669c19"></a>謂為前人契經不流利，二者戒不成就，三者<a class="t" id="0669c20"></a>定意不具，四者愚無<span class="gaiji">黠<!--gaiji,黠,1[烈-列＋（里＊吉）],2,3--></span>慧，五者諸漏不盡。是<a class="t" id="0669c21"></a>故說曰，眾生有苦惱，不得免老死也。唯有人<a class="t" id="0669c22"></a>智者，欲止彼人當自謹慎，己自為穢復止<a class="t" id="0669c23"></a>他者，為人所譏嗤其所為。是故智者終已遠<a class="t" id="0669c24"></a>離，縛中牢者莫若緣對，縛處在泥犁，無有繫<a class="t" id="0669c25"></a>縛者，隨罪輕重各受其報。是故說曰：唯有仁<a class="t" id="0669c26"></a>智者，不念人非惡也。<a class="t" id="0669c27"></a></p>
<blockquote class="gatha">
<p><a class="text-gatha-number" id="313"></a> <a class="vagga-gatha-number" id="9.25"></a>妄證求賂，　　行己不正，<br>
怨譖良人，<a class="t" id="0669c28"></a>　　以枉治士，<br>
罪縛斯人，　　自投在坑。<a class="t" id="0669c29"></a></p>
</blockquote>
<p><a class="t-linehead" id="t-linehead0669c29"></a>妄證求賂者，或有眾生不自量己，內不思惟，<a class="t" id="0670a01"></a>恒求人短，見非則喜、見善不從，所行眾事以<a class="t" id="0670a02"></a>邪為正，是故說曰，妄證求賂，行己不正也。怨<a class="t" id="0670a03"></a>譖良人者，或有良善之人，意在貪學，衣不蓋<a class="t" id="0670a04"></a>形食不充口，為愚者所輕，障塞其德不使顯<a class="t" id="0670a05"></a>現，緣是致咎，復當經歷百三十六地獄，從一<a class="t" id="0670a06"></a>地獄至一地獄，其中受苦不可稱計。以融銅<a class="t" id="0670a07"></a>為食，以釜湯為室，以膿血為盛饌，以髓腦為<a class="t" id="0670a08"></a>脂澤。畢彼罪已來入畜生，受形若干志趣不<a class="t" id="0670a09"></a>同，或高或下，食以芻草擔負重載，皆由先世<a class="t" id="0670a10"></a>抵突所致。若生餓鬼，以空氣充腹以鍼刺腹，<a class="t" id="0670a11"></a>內氣泄出尋還滿腹，猶如羅縠觀空表裏悉<a class="t" id="0670a12"></a>現。是故說，怨譖良人，以枉治士也。罪縛斯<a class="t" id="0670a13"></a>人者，行對追身如影隨形，奔趣五道涉苦無<a class="t" id="0670a14"></a>量，所至到處不離四縛五結，設處為人恒在<a class="t" id="0670a15"></a>牢獄繫閉，身被考掠求死不得，是故說曰：罪<a class="t" id="0670a16"></a>縛斯人，自投于坑也。<a class="t" id="0670a17"></a></p>
<blockquote class="gatha">
<p><a class="text-gatha-number" id="314"></a> <a class="vagga-gatha-number" id="9.26"></a>夫士為行，　　好之與惡，<br>
各自為身，<a class="t" id="0670a18"></a>　　終不敗亡。<a class="t" id="0670a19"></a></p>
</blockquote>
<p><a class="t-linehead" id="t-linehead0670a19"></a>夫士為行者，一切有形眾生之類，心念口言<a class="t" id="0670a20"></a>身口意行，是故說，夫士為行也。好之與惡<a class="t" id="0670a21"></a>者，或善不善，若好若醜，若苦若樂，或苦痛樂<a class="t" id="0670a22"></a>痛，斯名善惡皆由行興，是故說，好之與惡也。<a class="t" id="0670a23"></a>各自為身者，人為善惡，若苦若樂若好若醜，<a class="t" id="0670a24"></a>盡當受報無免之者，善生天上惡入地獄，是<a class="t" id="0670a25"></a>故說，各自為身。終不敗亡也，夫善惡之行猶<a class="t" id="0670a26"></a>形影相追，受對由行終不毀敗，正使天焦地<a class="t" id="0670a27"></a>融須彌崩頹海水枯涸、日月墮地星宿凋落，<a class="t" id="0670a28"></a>善惡之報終不毀敗。於是頌曰：<a class="t" id="0670a29"></a></p>
<blockquote class="gatha">
<p><a class="text-gatha-number" id="315"></a> <a class="vagga-gatha-number" id="9.27"></a>「動轉屈申，　　影常親附，<br>
或起或住，<a class="t" id="0670b01"></a>　　不離其形。</p>
<p><a class="text-gatha-number" id="316"></a> <a class="vagga-gatha-number" id="9.28"></a>不但影隨，　　形亦隨影，<a class="t" id="0670b02"></a><br>
猶行善惡，　　終不相離。　　是故說終，<a class="t" id="0670b03"></a><br>
不敗亡也。」<a class="t" id="0670b04"></a></p>
<p><a class="text-gatha-number" id="317"></a> <a class="vagga-gatha-number" id="9.29"></a>好取之士，　　自以為可，<br>
沒取彼者，<a class="t" id="0670b05"></a>　　人亦滅亡。<a class="t" id="0670b06"></a></p>
</blockquote>
<p><a class="t-linehead" id="t-linehead0670b06"></a>好取之士者，夫人自善其身，不當念彼長短，<a class="t" id="0670b07"></a>亦莫譏別，擇地取要。若詭欺於人虛妄不<a class="t" id="0670b08"></a>實，於百千生沒彼生此恒為人欺，展轉受報<a class="t" id="0670b09"></a>不離縛著，隨本作行今受其報。如種果樹，苦<a class="t" id="0670b10"></a>得苦果甜得甜果。善惡之報亦復如是，善受<a class="t" id="0670b11"></a>天福惡報地獄。是故說曰，好取之士，自以為<a class="t" id="0670b12"></a>可，沒彼取者，人亦沒亡也。<a class="t" id="0670b13"></a></p>
<blockquote class="gatha">
<p><a class="text-gatha-number" id="318"></a> <a class="vagga-gatha-number" id="9.30"></a>作惡不起，　　如兵所截，<br>
牽往不覺，<a class="t" id="0670b14"></a>　　己墮惡道，<br>
後受苦報，　　乃知前習。<a class="t" id="0670b15"></a></p>
</blockquote>
<p><a class="t-linehead" id="t-linehead0670b15"></a>作惡不起者，愚人思慮不與善俱，晝夜興想<a class="t" id="0670b16"></a>殺盜婬妷犯十惡行，是故說，作惡不起也。<a class="t" id="0670b17"></a>如兵所截，終不還變有迴顧心。何以故爾？愚<a class="t" id="0670b18"></a>人自作是念：「檀越施主素自貧匱，慳嫉之人<a class="t" id="0670b19"></a>反更富貴。」是以愚者見此譏變，執意遂堅心<a class="t" id="0670b20"></a>不開悟。是故說曰，作惡不起，如兵所截也。牽<a class="t" id="0670b21"></a>往不覺，己墮惡道者，不知現世後世所作善<a class="t" id="0670b22"></a>惡諸不善行，不慮後當無有覆護，是故說曰，<a class="t" id="0670b23"></a>牽往不覺，己墮惡道也。後受苦報，乃知前習<a class="t" id="0670b24"></a>者，昔有居士戒勅家人以雉為食，先持雉肉<a class="t" id="0670b25"></a>著釜中，然後方覓火煮之，不覺蛇墮釜中。<a class="t" id="0670b26"></a>居士食法，要當問師，師曰：「此不可食。」不從師<a class="t" id="0670b27"></a>教遂便食之。經宿蛇毒內發，方更問師，師曰：<a class="t" id="0670b28"></a>「不從我命，知當如何？」爾時醫師向彼而說頌<a class="t" id="0670b29"></a>曰：<a class="t" id="0670c01"></a></p>
<blockquote class="gatha">
<p><a class="text-gatha-number" id="319"></a> <a class="vagga-gatha-number" id="9.31"></a>「貪味遂食毒，　　不從吾往言，<a class="t" id="0670c02"></a><br>
為毒之所困，　　後乃自覺悟。」<a class="t" id="0670c03"></a></p>
</blockquote>
<p><a class="t-linehead" id="t-linehead0670c03"></a>爾時世尊告眾會人：「當為是離是，夫人為惡<a class="t" id="0670c04"></a>死入地獄，修行善者受彼天福。然此眾生者<a class="t" id="0670c05"></a>有來久，不計無常遷變之事，不受如來真實<a class="t" id="0670c06"></a>至教，謂惡為善、以是為非。」爾時世尊便說此<a class="t" id="0670c07"></a>偈：<a class="t" id="0670c08"></a></p>
<blockquote class="gatha">
<p><a class="text-gatha-number" id="320"></a> <a class="vagga-gatha-number" id="9.32"></a>「愚心不開悟，　　習惡不從吾，<a class="t" id="0670c09"></a><br>
受苦地獄痛，　　後乃憶真教。」<a class="t" id="0670c10"></a></p>
</blockquote>
<p><a class="t-linehead" id="t-linehead0670c10"></a>後受苦報，乃知前習者，地獄燒炙痛，餓鬼飢<a class="t" id="0670c11"></a>饉苦，畜生常重苦，是故說曰，後受苦報，乃知<a class="t" id="0670c12"></a>前習也。<a class="t" id="0670c13"></a></p>
<blockquote class="gatha">
<p><a class="text-gatha-number" id="321"></a> <a class="vagga-gatha-number" id="9.33"></a>兇人行虐，　　沈漸數數，<br>
快欲為之，<a class="t" id="0670c14"></a>　　罪報自然。<a class="t" id="0670c15"></a></p>
</blockquote>
<p><a class="t-linehead" id="t-linehead0670c15"></a>昔佛在舍衛國祇樹給孤獨園。爾時拘薩羅<a class="t" id="0670c16"></a>國波斯匿王，在閑堂空室自生想念：「何等眾<a class="t" id="0670c17"></a>生不自念己？」時王復重思惟：「諸有身口意念<a class="t" id="0670c18"></a>惡顛倒者，是謂斯人不自念己。云何眾生而<a class="t" id="0670c19"></a>自念己？若有眾生身口意行清淨，是謂斯人<a class="t" id="0670c20"></a>為自念己。」爾時王波斯匿即從閑堂靜室起，<a class="t" id="0670c21"></a>即嚴駕羽寶車將諸營從至世尊所，到已頭<a class="t" id="0670c22"></a>面禮足在一面坐，須臾退坐前白佛言：「向在<a class="t" id="0670c23"></a>閑堂靜室自生心念：『何等眾生自念己？何等<a class="t" id="0670c24"></a>眾生不自念己？』時我，世尊！復重思念：『諸有身<a class="t" id="0670c25"></a>口意念惡顛倒者，是謂斯人不自念己。云何<a class="t" id="0670c26"></a>眾生而自念己？若有眾生身口意行清淨，是<a class="t" id="0670c27"></a>謂斯人為自念己。』」爾時世尊告波斯匿曰：「如<a class="t" id="0670c28"></a>是！如王所言。諸有身口意行不清淨者，其人則<a class="t" id="0670c29"></a>不自念己。若有身口意清淨者，則為自念己。<a class="t" id="0671a01"></a>所以然者？大王當知，諸有不自念己，為自減<a class="t" id="0671a02"></a>損、興不善法。諸有身口意行清淨者，則自為<a class="t" id="0671a03"></a>己。所以然者？以其人修清淨行故。」爾時尊者<a class="t" id="0671a04"></a>馬聲便說斯偈：<a class="t" id="0671a05"></a></p>
<blockquote class="gatha">
<p><a class="text-gatha-number" id="322"></a> <a class="vagga-gatha-number" id="9.34"></a>「夫人習惡者，　　不慮後世緣，<a class="t" id="0671a06"></a><br>
為惡自受殃，　　殃身永不滅。」<a class="t" id="0671a07"></a></p>
</blockquote>
<p><a class="t-linehead" id="t-linehead0671a07"></a>是故說曰，兇人行虐，沈漸數數，快欲為之，罪報<a class="t" id="0671a08"></a>自然者，所生之處受其惡報，生地獄中榜笞<a class="t" id="0671a09"></a>無量，餓鬼中愚惑為苦，生畜生中償罪為苦，<a class="t" id="0671a10"></a>若生人中行缺為苦。是故說曰，快欲為之，罪<a class="t" id="0671a11"></a>報自然也。<a class="t" id="0671a12"></a></p>
<blockquote class="gatha">
<p><a class="text-gatha-number" id="323"></a> <a class="vagga-gatha-number" id="9.35"></a>凡人為惡，　　不能自覺，<br>
愚癡快意，<a class="t" id="0671a13"></a>　　後受欝毒。<a class="t" id="0671a14"></a></p>
</blockquote>
<p><a class="t-linehead" id="t-linehead0671a14"></a>凡人為惡，不能自覺者，凡夫愚人恒懷愚惑，<a class="t" id="0671a15"></a>恣情為惡不能改更，亦不知後受其報，猶如<a class="t" id="0671a16"></a>有人行過山嶮，兩邊嶮峻閉眼而過，不知身<a class="t" id="0671a17"></a>危或致命終。此凡夫人亦復如是，生盲無智，<a class="t" id="0671a18"></a>亦不知後當受報，是故說曰，凡人為惡，不能<a class="t" id="0671a19"></a>自覺也。愚癡快意，後受欝毒者，有智之士明<a class="t" id="0671a20"></a>眼視瞻，猶如一趣之道有大火坑，行人經過<a class="t" id="0671a21"></a>先不諳道，明者指授語行人曰：「中道有大火<a class="t" id="0671a22"></a>坑不得經過，卿等可於此息意，勿復前行。」諸<a class="t" id="0671a23"></a>人意勇不信其語，各共進前皆墮火坑，受痛<a class="t" id="0671a24"></a>甚苦號天喚呼悔亦無及，自相謂言：「智人所<a class="t" id="0671a25"></a>勅不從其教，今受苦痛知當訴誰？」此眾生顛<a class="t" id="0671a26"></a>倒亦復如是，一向趣人道為智人所訶止：「道<a class="t" id="0671a27"></a>多艱難有欝毒痛，卿等設欲前進，必遇此患<a class="t" id="0671a28"></a>不免其難。」是故說曰，愚癡快意，後受欝毒也。<a class="t" id="0671a29"></a></p>
<blockquote class="gatha">
<p><a class="text-gatha-number" id="324"></a> <a class="vagga-gatha-number" id="9.36"></a>夫人行惡，　　還自熾然，<br>
啼泣流面，<a class="t" id="0671b01"></a>　　後受其報。<a class="t" id="0671b02"></a></p>
</blockquote>
<p><a class="t-linehead" id="t-linehead0671b02"></a>夫人行惡者，純惡不善不念不喜，是故說夫<a class="t" id="0671b03"></a>人行惡也。還自熾然者，若人懷變悔心，知<a class="t" id="0671b04"></a>有愁憂之惱，晝夜憂思以致煩熱，是故說曰，<a class="t" id="0671b05"></a>夫人行惡，還自熾然也。啼泣流面者，晝夜悲<a class="t" id="0671b06"></a>泣，<span class="corr" title="[逢&gt;蓬] cf.【麗】">蓬</span>頭亂髮舉聲悲泣，是故說，啼泣流面也。<a class="t" id="0671b07"></a>後受其報者，酸苦無量不可愛樂，兼有愁憂<a class="t" id="0671b08"></a>苦惱艱難無數憂慮百千，是故說，後受其報也。<a class="t" id="0671b09"></a></p>
<blockquote class="gatha">
<p><a class="text-gatha-number" id="325"></a> <a class="vagga-gatha-number" id="9.37"></a>吉人行德，　　相隨積增，<br>
甘心為之，<a class="t" id="0671b10"></a>　　福應自然。<a class="t" id="0671b11"></a></p>
</blockquote>
<p><a class="t-linehead" id="t-linehead0671b11"></a>吉人行德者，猶如有人行應得至，為天人所<a class="t" id="0671b12"></a>恭敬，歎譽其德，稱揚善名，四遠皆聞，無數諸<a class="t" id="0671b13"></a>人皆來供養，是故說，吉人行德也。相隨積增<a class="t" id="0671b14"></a>者，晝夜喜慶無有憂愁，心意歡悅無有煩熱，<a class="t" id="0671b15"></a>是故說，相隨積增也。甘心為之，福應自然者，<a class="t" id="0671b16"></a>若生天身福應自然，宮室百億五色玄黃快<a class="t" id="0671b17"></a>樂無極，若生人間，五樂自娛作倡伎樂以自<a class="t" id="0671b18"></a>歡悅，心意怡然不興亂想，是故說，甘心為<a class="t" id="0671b19"></a>之，福應自然。<a class="t" id="0671b20"></a></p>
<blockquote class="gatha">
<p><a class="text-gatha-number" id="326"></a> <a class="vagga-gatha-number" id="9.38"></a>戲笑為惡，　　已作身行，<br>
號泣受報，<a class="t" id="0671b21"></a>　　隨行罪至。<a class="t" id="0671b22"></a></p>
</blockquote>
<p><a class="t-linehead" id="t-linehead0671b22"></a>戲笑為惡者，善惡之行皆有輕重，身口意造<a class="t" id="0671b23"></a>非獨一類，或依己身戲笑為惡，觸嬈眾生不<a class="t" id="0671b24"></a>安其所，或以瓦石刀器共相傷害，或合會彼<a class="t" id="0671b25"></a>此由致鬪訟，猶如世人好喜鬪羊鬪雞、鬪駝<a class="t" id="0671b26"></a>鬪牛鬪人鬪象。或以罵詈來往，見以歡喜<a class="t" id="0671b27"></a>不能自勝，若其壽終啼哭受苦。是故說，戲<a class="t" id="0671b28"></a>笑為惡，已作身行，號泣受報，隨行罪至也。<a class="t" id="0671b29"></a></p>
<blockquote class="gatha">
<p><a class="text-gatha-number" id="327"></a> <a class="vagga-gatha-number" id="9.39"></a>惡不即時，　　如<span class="gaiji">［（殼-一）／牛］<!--gaiji,,1[（殼-一）／牛],2&#x246D3;,3--></span>牛乳，<br>
罪在陰伺，<a class="t" id="0671c01"></a>　　如灰覆火。<a class="t" id="0671c02"></a></p>
</blockquote>
<p><a class="t-linehead" id="t-linehead0671c02"></a>惡不即時者，夫人造行報不即應。昔有異國<a class="t" id="0671c03"></a>生即應草，若以彼草著乳中者，即成為酪不<a class="t" id="0671c04"></a>移時節，是故說曰，惡不即時，如<span class="gaiji">［（殼-一）／牛］<!--gaiji,,1[（殼-一）／牛],2&#x246D3;,3--></span>牛乳也。若<a class="t" id="0671c05"></a>不爾者，其義云何？答曰：「愚者被燒，然後乃悟。」<a class="t" id="0671c06"></a>罪在陰伺，如灰覆火者，猶若以灰覆火，人不<a class="t" id="0671c07"></a>覺，足往蹈之，漸漸熱徹乃知燒足。此眾生類<a class="t" id="0671c08"></a>亦復如是，當行惡時甘心悅豫，若壽終後身<a class="t" id="0671c09"></a>墮惡道五毒加治，乃自覺悟方知罪至。是故<a class="t" id="0671c10"></a>說，罪在陰伺，如灰覆火也。<a class="t" id="0671c11"></a></p>
<blockquote class="gatha">
<p><a class="text-gatha-number" id="328"></a> <a class="vagga-gatha-number" id="9.40"></a>惡不即時，　　如彼利劍，<br>
不慮後世，<a class="t" id="0671c12"></a>　　當受其報。<a class="t" id="0671c13"></a></p>
</blockquote>
<p><a class="t-linehead" id="t-linehead0671c13"></a>惡不即時者，或有眾生習其惡本，壽經百年<a class="t" id="0671c14"></a>自恃年壽謂為無罪，自相謂言：「人之為惡皆<a class="t" id="0671c15"></a>謂有罪，我躬行之方便延壽。」諸有屠兒獵<a class="t" id="0671c16"></a>師自興誹謗，謂沙門瞿曇行不真實，好行妄<a class="t" id="0671c17"></a>語虛辭萬端，教勅弟子言：「諸有殺生傷害人<a class="t" id="0671c18"></a>物者，身壞命終，當入地獄畜生餓鬼受苦無<a class="t" id="0671c19"></a>量。」是故世尊躬說偈曰：<a class="t" id="0671c20"></a></p>
<blockquote class="gatha">
<p><a class="text-gatha-number" id="329"></a> <a class="vagga-gatha-number" id="9.41"></a>「惡為惡所纏，　　為惡不自覺，<a class="t" id="0671c21"></a><br>
至惡知惡至，　　受惡惡根原。」<a class="t" id="0671c22"></a></p>
</blockquote>
<p><a class="t-linehead" id="t-linehead0671c22"></a>時彼屠兒聞佛所說猶不改更，是故說曰：「惡<a class="t" id="0671c23"></a>不即，時如<span class="gaiji">［（殼-一）／牛］<!--gaiji,,1[（殼-一）／牛],2&#x246D3;,3--></span>牛乳，不慮後世，當受其報。」報<a class="t" id="0671c24"></a>對卒至乃知為惡，復當經歷地獄餓鬼畜生，<a class="t" id="0671c25"></a>是故說，不慮後世，當受其報也。<a class="t" id="0671c26"></a></p>
<blockquote class="gatha">
<p><a class="text-gatha-number" id="330"></a> <a class="vagga-gatha-number" id="9.42"></a>如鐵生垢，　　反食其身，<br>
惡生於心，<a class="t" id="0671c27"></a>　　還自壞形。<a class="t" id="0671c28"></a></p>
</blockquote>
<p><a class="t-linehead" id="t-linehead0671c28"></a>如鐵生垢者，猶如淨鐵及明淨鏡，瑩治淨潔<a class="t" id="0671c29"></a>無有塵垢，然其人藏隱不牢，或在土中或在<a class="t" id="0672a01"></a>濕地，便生重垢，觸便碎散不任本用。猶如利<a class="t" id="0672a02"></a>刀人所愛敬，恒自防備不離其身，中便忘誤<a class="t" id="0672a03"></a>安置不牢，便生塵垢本鐵不存，追惟此刀乃<a class="t" id="0672a04"></a>無有價，一朝壞敗不可任用，是故說，如鐵生<a class="t" id="0672a05"></a>垢，反食其身也。彼修行人亦復如是，為貪欲<a class="t" id="0672a06"></a>所覆閉，不慮後世殃<span class="corr" title="[亹&gt;舋] cf.【麗】">舋</span>眾惱，與惡知識從事，<a class="t" id="0672a07"></a>不以善為友，緣是故殃自毀其根，不修梵<a class="t" id="0672a08"></a>行，婬妷不淨，已自招患而受其報。是故說<a class="t" id="0672a09"></a>曰，惡生於心，還自害形也。<a class="t" id="0672a10"></a></p>
<p><span class="t-juanname">◎出曜經卷第十一</span></p>
</article>
<aside id="metaarea">
<p>【經文資訊】大正藏第 04 冊 No. 0212 出曜經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 212. It is taken from <a href="http://tripitaka.cbeta.org/T04n0212" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
