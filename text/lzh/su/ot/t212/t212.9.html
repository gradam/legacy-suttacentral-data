<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t212.9">
<article>
<div class="hgroup">
<p class="division">出曜經</p>
<h1>誹謗品第九</h1>
</div>
<p><a class="t0663c18"></a><a class="t-linehead0663c18"></a>佛在舍衛國祇樹給孤獨園。爾時世尊，無數<a class="t0663c19"></a>大眾前後圍繞而為說法。時，有栴摩那祇在<a class="t0663c20"></a>舍衛城裏，時摩那祇宿舊怨深，罪識不除，身<a class="t0663c21"></a>帶木杅以衣覆之，出舍衛城至祇桓精舍，<a class="t0663c22"></a>遙見世尊與無數大眾而為說法，歡喜踊躍<a class="t0663c23"></a>不能自勝。「今日要當在大眾中毀辱瞿曇沙<a class="t0663c24"></a>門，令我等師得致供養。」在於大眾而說此偈：<a class="t0663c25"></a></p>
<blockquote class="gatha">
<p><a class="verse-num-sc" id="verse-num-sc289"></a> <a class="vagga-gatha-num-sc" id="vagga-gatha-num-sc9.1"></a>「說法甘悅人，　　口出無量義，<br>
使我懷姙身，　　不羞此宜適。」<a class="t0663c26"></a></p>
</blockquote>
<p><a class="t0663c27"></a><a class="t-linehead0663c27"></a>爾時世尊出柔軟響，聲如羯脾鳥亦如梵音，<a class="t0663c28"></a>而說斯偈：<a class="t0663c29"></a></p>
<a class="t-linehead0663c29"></a>「妄語地獄近。」摩那祇報曰：「作之言不作。」佛<a class="t0664a01"></a>復報曰：「二罪後俱受，是行自牽往。」時大眾中<a class="t0664a02"></a>多諸外道異學裸形梵志，信佛者少，習邪者<a class="t0664a03"></a>眾，聞此女語皆共信用。「此女孤獨少失父母，<a class="t0664a04"></a>如其所說必實彰審。」其信佛者內自思惟：「昔<a class="t0664a05"></a>佛在宮，捨王重位捐棄婇女，出家學道成最<a class="t0664a06"></a>正覺，豈當有心與此穢陋之女與共從事？」時<a class="t0664a07"></a>釋提桓因在如來後，執扇而扇，內自思惟：「此<a class="t0664a08"></a>弊梵志女，云何乃興此意誹謗如來？」即化為<a class="t0664a09"></a>白鼠，<span class="corr" title='[齧&gt;嚙] cf.【麗】'>嚙</span>木杅，<span class="corr" title='[糸&gt;系] cf.【麗】'>系</span>斷聲震。大眾無不見者，其中<a class="t0664a10"></a>不篤信者悉皆愕然：「此為何聲，乃震四遠？」其<a class="t0664a11"></a>中信佛之人聞此音聲，歡喜踊躍僉然同悅。<a class="t0664a12"></a>尋有一人從坐起，手執木杅語彼女曰：「此是<a class="t0664a13"></a>汝兒耶？」時地自開全身入阿鼻地獄中。時，女<a class="t0664a14"></a>宗族追慕啼泣不能捨離，不信佛者即起懺<a class="t0664a15"></a>悔，其中信者共相告曰：「誹謗之報其罪如是，<a class="t0664a16"></a>現驗如茲，豈云後世？」
<p><a class="t-linehead0664a16"></a>妄語地獄近者，本無而<a class="t0664a17"></a>言有，實非而言是。曾不經歷自言數涉，如此<a class="t0664a18"></a>之類墮八大地獄，入十六鬲子，是故說曰，妄<a class="t0664a19"></a>語地獄近。作之言不作者，其罪有二：一者實<a class="t0664a20"></a>作而犯之；二者妄語，作而言非。此罪最重其<a class="t0664a21"></a>報無量，是故說曰，作之言不作也。二罪後俱<a class="t0664a22"></a>受者，其二重罪，殃禍之本亡身喪命，智者所<a class="t0664a23"></a>不為，是故說曰，二罪後俱受也。是行自牽往<a class="t0664a24"></a>者，世人造穢行與身作累，後受其報親族不<a class="t0664a25"></a>救，經歷劫數乃得解脫，是故說曰，是行自牽<a class="t0664a26"></a>往也。<a class="t0664a27"></a></p>
<blockquote class="gatha">
<p><a class="verse-num-sc" id="verse-num-sc290"></a> <a class="vagga-gatha-num-sc" id="vagga-gatha-num-sc9.2"></a>夫士之生，　　斧在口中，<br>
所以斬身，<a class="t0664a28"></a>　由其惡言。<a class="t0664a29"></a></p>
</blockquote>
<p><a class="t-linehead0664a29"></a>昔佛在羅閱祇城耆闍崛山。時，尊者舍利弗、<a class="t0664b01"></a>大目犍連，食時著衣持鉢正其威儀，下靈鷲<a class="t0664b02"></a>山頂入城乞食。食後還出羅閱祇城，未至其<a class="t0664b03"></a>所，道逢暴雨，雷電霹靂，道側有神寺，房舍<a class="t0664b04"></a>深邃，先有放牛女人於此止住。時，舍利弗、目<a class="t0664b05"></a>犍連入寺便住，不見女人；女人遙見舍利弗<a class="t0664b06"></a>等，即便失精墮地。時，瞿波利比丘復從後來，<a class="t0664b07"></a>舍利弗遙見來，語目連曰：「不與愚從事，得離<a class="t0664b08"></a>惡人快。今此比丘是惡知識，宜可出避。」即與<a class="t0664b09"></a>目連出彼寺廟涉道而去。瞿波利後至入於<a class="t0664b10"></a>廟內，見有女人顏貌端正，作弄女姿像如犯<a class="t0664b11"></a>婬，有不淨在地，咄曰：「禍災未曾所見，云何<a class="t0664b12"></a>舍利弗、目連等，自稱智慧神足誇世獨步，神<a class="t0664b13"></a>通智達謂為第一，今乃與此放牛女人犯婬<a class="t0664b14"></a>交接，斯現事如是。世豈有聖人耶？我今躬自<a class="t0664b15"></a>見，不從人聞。」得是歡喜即出寺廟，徒跣涉雨<a class="t0664b16"></a>至世尊所，頭面禮足在一面立。時，瞿波利比<a class="t0664b17"></a>丘前白佛言：「舍利弗、目連等，纂行極弊造凡<a class="t0664b18"></a>夫業。適從城出，道遇暴雨入寺避之，見目連<a class="t0664b19"></a>等與牧牛女人交接，我躬見之實不虛誑，女<a class="t0664b20"></a>人今故在寺，現可驗之。」爾時世尊三稱瞿波<a class="t0664b21"></a>利字而告之曰：「止止比丘！勿吐斯言！可發善<a class="t0664b22"></a>心向舍利弗、目連等。所以然者？此二賢人，梵<a class="t0664b23"></a>行已立所作已辦。」時瞿波利復重白佛：「我今<a class="t0664b24"></a>實信如來，如所教勅，然舍利弗、目連所行穢<a class="t0664b25"></a>惡，實見婬妷犯於梵行。」佛復告瞿波利：「止止<a class="t0664b26"></a>比丘！無令於如來前自墜命根。舍利弗、目連<a class="t0664b27"></a>者，行過三界淨如天金，豈當有此婬欲意乎？」<a class="t0664b28"></a>瞿波利白佛：「誠如來教，但弟子躬見犯欲，若<a class="t0664b29"></a>今如來不見信者，知復如何？」說此語已即前<a class="t0664c01"></a>禮足涉路而去，還至靜室復自思惟：「舍利弗、<a class="t0664c02"></a>目連身犯穢行我實見之，然今世尊特不見<a class="t0664c03"></a>信。」時，四天王夜非人時，往至瞿波利所，謂瞿<a class="t0664c04"></a>波利曰：「舍利弗、目連等賢善之人，三界福田<a class="t0664c05"></a>無有過者，何為興念誹謗，自墜罪苦？」比丘問<a class="t0664c06"></a>曰：「卿是何人？」報曰：「護世四天王。」比丘報曰：「汝<a class="t0664c07"></a>等諸天，何為捨自然伎樂來至此山？」四王報<a class="t0664c08"></a>言：「故為比丘來至此耳，可發善心於彼二賢。」<a class="t0664c09"></a>比丘告王：「但還宮殿，不相豫事。」天即還宮。去<a class="t0664c10"></a>未經時，釋提桓因復從後至，謂比丘曰：「可發<a class="t0664c11"></a>善心於彼二賢。」比丘報釋提桓因曰：「且守汝<a class="t0664c12"></a>天福，不豫汝事。」時拘翼復道而還。富梵天復<a class="t0664c13"></a>來到比丘所，語比丘曰：「可發善心於彼二賢。」<a class="t0664c14"></a>比丘答曰：「汝是何人？」報曰：「吾是富梵天。」比丘<a class="t0664c15"></a>告曰：「世尊不記汝得阿那含耶？」報曰：「如是。」「汝<a class="t0664c16"></a>設得阿那含者，何由至此乎？」富梵天即便還<a class="t0664c17"></a>去。即其夜，瞿波利舉身生疱大如芥子，轉如<a class="t0664c18"></a>胡豆，漸如桃杏，亦如鼻羅菓等，瘡遂壞敗，膿<a class="t0664c19"></a>血流出臭穢難近，身壞命終入阿浮度地獄<a class="t0664c20"></a>中，千具犁牛而耕其舌。</p>
<p><a class="t-linehead0664c20"></a>爾時世尊告諸比丘：<a class="t0664c21"></a>「守護口過慎勿誹謗，夫誹謗之生皆由貪嫉，<a class="t0664c22"></a>昨瞿波利比丘來至我所云：『舍利弗、目連等，<a class="t0664c23"></a>習近惡智與女人交接。』吾尋呵制：『止止比丘！<a class="t0664c24"></a>勿出此言！可發善心於舍利弗目連所。』如是<a class="t0664c25"></a>再三。波利比丘謗心遂熾，釋提桓因、富梵<a class="t0664c26"></a>天及四天王，皆來到波利比丘所，慇懃諫曉<a class="t0664c27"></a>曰：『可發善心於彼舍利弗、目連等。』波利比丘<a class="t0664c28"></a>即復報曰：『各還汝天宮，吾躬自覩彼二賢穢<a class="t0664c29"></a>行，如是何為干豫其事？且還速歸，勿復重宣。』<a class="t0665a01"></a>尋即各還其所。於夜波利比丘身生疱瘡即取<a class="t0665a02"></a>命終，膿血流出，入阿浮度地獄中，千具犁牛<a class="t0665a03"></a>而耕其舌。是故比丘！當興勇猛攝護身口意<a class="t0665a04"></a>過，見諸精進比丘共相敬待如視我無異。」是<a class="t0665a05"></a>時，世尊在大眾中，而說斯頌：<a class="t0665a06"></a></p>
<blockquote class="gatha">
<p><a class="verse-num-sc" id="verse-num-sc291"></a> <a class="vagga-gatha-num-sc" id="vagga-gatha-num-sc9.3"></a>「夫士之生，　　斧在口中，<br>
所以斬身，　　<a class="t0665a07"></a>由其惡言。</p>
</blockquote>
<p><a class="t0665a08"></a><a class="t-linehead0665a08"></a>「夫士之生者，出母胞胎宿行不同意性殊異，猶<a class="t0665a09"></a>如有人手執利斧，入山斬伐林木華菓藥草<a class="t0665a10"></a>毀壞成功。今此人間亦復如是，人生於世不<a class="t0665a11"></a>能守護口過，為心所使，造不善本，皆由於舌，<a class="t0665a12"></a>端正醜陋長短好惡，亦由心念口發致此重<a class="t0665a13"></a>罪。是故比丘！心秉牢固守護其口。如是比丘！<a class="t0665a14"></a>當作是學。」爾時諸比丘聞佛所說，歡喜奉行。<a class="t0665a15"></a></p>
<blockquote class="gatha">
<p><a class="verse-num-sc" id="verse-num-sc292"></a> <a class="vagga-gatha-num-sc" id="vagga-gatha-num-sc9.4"></a>譽惡惡所譽，　　是二俱為惡，<br>
好以口會鬪，　　是後皆無安。<a class="t0665a16"></a></p>
</blockquote>
<p><a class="t0665a17"></a><a class="t-linehead0665a17"></a>譽惡惡所譽者，彼瞿波利比丘歎譽調達功<a class="t0665a18"></a>德，體性柔軟行業真正，多聞廣慧，慈悲四<a class="t0665a19"></a>等育養眾生。如此之類應當毀呰不應歎譽，<a class="t0665a20"></a>是故說譽惡惡所譽也。是二俱為惡者，舍利<a class="t0665a21"></a>弗、目連比丘，修清淨梵行眾德具足，永離塵<a class="t0665a22"></a>埃不與欲會，廣博多智明達三世。然瞿波利<a class="t0665a23"></a>比丘，愚心不革執意牢固，興致誹謗云：「舍利<a class="t0665a24"></a>弗、目連比丘造諸惡業。」如此之類應當歎德<a class="t0665a25"></a>不應興謗。何以故？舍利弗、目連者，持戒多聞<a class="t0665a26"></a>為人導師，處在大眾轉無上法輪，逮得羅漢<a class="t0665a27"></a>諸漏已盡；然彼惡人興致誹謗，不歎其德。是<a class="t0665a28"></a>故說曰，是二俱為惡也。好以口會鬪者，夫人<a class="t0665a29"></a>處世罪苦萬端，或因婬嫉致悋，或因博戲致<a class="t0665b01"></a>恚，罪心已固不慮後緣，出言招禍以滅身本，<a class="t0665b02"></a>漸當入泰山地獄餓鬼畜生，涉諸苦難無有<a class="t0665b03"></a>窮已；雖得為人諸根不具，聾盲瘖瘂為人所<a class="t0665b04"></a>輕；或在邊地佛後，皆由口過身受殃罪。猶木<a class="t0665b05"></a>生火還自焚燒，口為禍門，舌為殃本，二事機<a class="t0665b06"></a>發，敗毀形命。是故說，好以口會鬪。是後皆無<a class="t0665b07"></a>安者，眾生處在欲界，為顛倒所惑，愚無慧明，<a class="t0665b08"></a>為愛縛所繫，憍慢纏身慳嫉心深，不達五識<a class="t0665b09"></a>身樂，不知苦之所興，永處闇冥不求燈明，是<a class="t0665b10"></a>故說，是後皆無安也。<a class="t0665b11"></a></p>
<blockquote class="gatha">
<p><a class="verse-num-sc" id="verse-num-sc293"></a> <a class="vagga-gatha-num-sc" id="vagga-gatha-num-sc9.5"></a>諍為少利，　　如掩失財，<br>
從彼致諍，　　令意向惡。<a class="t0665b12"></a></p>
</blockquote>
<p><a class="t0665b13"></a><a class="t-linehead0665b13"></a>諍為少利者，昔有眾多比丘，時到著衣持鉢<a class="t0665b14"></a>入舍衛城乞食。見數十博戲之人對坐共戲，<a class="t0665b15"></a>一人得勝一人不如，彼得勝者捉不如者剝<a class="t0665b16"></a>脫衣裳，五毒加形痛不可忍。眾多比丘見已<a class="t0665b17"></a>入舍衛城乞食，乞食已收攝衣鉢，更正衣<a class="t0665b18"></a>服至世尊所，頭面禮足在一面坐。時諸比丘<a class="t0665b19"></a>具以此事白世尊曰：「向入城乞食，見二戲人<a class="t0665b20"></a>對面博戲，一人得勝一人不如，其不如者既<a class="t0665b21"></a>失衣裳，身被毒手，痛不可忍。」佛因此本為諸<a class="t0665b22"></a>比丘而說偈曰：「諍為少利也，言少利者，猶如<a class="t0665b23"></a>大海取其一渧，減須彌山如芥子許，損大地<a class="t0665b24"></a>土如米許，復損虛空如蚊許，比丘！極為少不？」<a class="t0665b25"></a>白佛言：「甚少。」「博戲雖小亦復如是，百倍千倍<a class="t0665b26"></a>萬倍巨億萬倍不可譬喻為比，是故比丘！由<a class="t0665b27"></a>小致大遂及諍訟，親變為疎骨肉離索。若復<a class="t0665b28"></a>有人誹謗賢聖持戒比丘及謗毀如來，虛而<a class="t0665b29"></a>無實，其後受罪，億佛不救。」是故說，諍為少利，<a class="t0665c01"></a>如掩失財，從彼致諍，令意向惡也。<a class="t0665c02"></a></p>
<blockquote class="gatha">
<p><a class="verse-num-sc" id="verse-num-sc294"></a> <a class="vagga-gatha-num-sc" id="vagga-gatha-num-sc9.6"></a>百千尼羅浮，　　三十六五獄，<br>
誹謗賢聖者，　　依口發願惡。<a class="t0665c03"></a></p>
</blockquote>
<p><a class="t0665c04"></a><a class="t-linehead0665c04"></a>爾時世尊告諸比丘：「瞿波利比丘者，自招禍<a class="t0665c05"></a>患入尼羅浮地獄中。爾時獄卒阿傍以鐵剛<a class="t0665c06"></a>鉗拔出其舌長數百丈，舒展平正以鐵釘釘<a class="t0665c07"></a>之，以千犁牛犁鏵火然用耕其舌，一日之中<a class="t0665c08"></a>百千萬終死而復生。所以然者？以其惡罪未<a class="t0665c09"></a>除故，當復經三十六五地獄，受苦無量不可<a class="t0665c10"></a>稱記，從彼獄出當受畜生餓鬼，復當經歷數<a class="t0665c11"></a>千萬劫畢其罪苦。若其為人，聾盲瘖瘂六根<a class="t0665c12"></a>不具，語不真正多被誹謗，若行道路橫為人<a class="t0665c13"></a>打。是故比丘當勤修道德，慎莫誹謗賢聖比<a class="t0665c14"></a>丘。誹謗賢聖者其受如是。如是比丘！當作是<a class="t0665c15"></a>學。」爾時諸比丘聞佛所說，歡喜奉行。<a class="t0665c16"></a></p>
<blockquote class="gatha">
<p><a class="verse-num-sc" id="verse-num-sc295"></a> <a class="vagga-gatha-num-sc" id="vagga-gatha-num-sc9.7"></a>無道墮惡道，　　自增地獄苦，<br>
遠愚修忍意，　　念諦則無犯。<a class="t0665c17"></a></p>
</blockquote>
<p><a class="t0665c18"></a></p>
<p><a class="t-linehead0665c18"></a>無道墮惡道者，虛而不實亦復不見，正事可<a class="t0665c19"></a>依誑生非禍，猶如旃摩那者、瞿波利比丘等，<a class="t0665c20"></a>虛而不實誹謗賢聖及舍利弗、目連比丘，身受<a class="t0665c21"></a>其報億劫不息。是故說曰，無道墮惡道也。自<a class="t0665c22"></a>增地獄苦者，當入百千尼羅浮地獄，當復入<a class="t0665c23"></a>三十六五阿浮地獄，身入其中毒痛無量，捨<a class="t0665c24"></a>地獄身受地獄身增地獄苦，是故說曰，自增<a class="t0665c25"></a>地獄苦也。遠愚修忍意者，恒懷恐懼，聞犯禁<a class="t0665c26"></a>制衣毛為竪，遠離愚暗忍諸不忍，是故說曰，<a class="t0665c27"></a>遠愚修忍意也。念諦則無犯者，去垢止病莫<a class="t0665c28"></a>若四諦，能專意不亂思惟形器內外無主，乃<a class="t0665c29"></a>得離此誹謗之聲，是故說曰，念諦則無犯也。<a class="t0666a01"></a></p>
<span class="t-juanname">◎出曜經卷第十</span>
<div class="suttainfo" id="juan11">　
<p><a class="t0666a02"></a><a class="t0666a03"></a><a class="t0666a04"></a><span class="t-juanname">出曜經卷第十一</span><br>
<a class="t0666a05"></a><a class="t0666a06"></a><span class="t-byline">姚秦涼州沙門竺佛念譯</span><a class="t0666a07"></a><br>
誹謗品第<span class="corr" title='[八&gt;九]'>九</span>之餘<a class="t0666a08"></a></p>
</div>
<blockquote class="gatha">
<p><a class="verse-num-sc" id="verse-num-sc296"></a> <a class="vagga-gatha-num-sc" id="vagga-gatha-num-sc9.8"></a>◎若猗內藏，　　依賢聖活，<br>
愚者墮惡，　　猶願邪見。<a class="t0666a09"></a></p>
</blockquote>
<p><a class="t0666a10"></a><a class="t-linehead0666a10"></a>昔佛在舍衛國祇樹給孤獨園，時與數千萬<a class="t0666a11"></a>眾前後圍繞而為說法。有異比丘即從坐起，<a class="t0666a12"></a>偏露右臂叉手合掌前白佛言：「如來莫說休<a class="t0666a13"></a>息泥洹，如來出要賢聖妙法，如來於現法中<a class="t0666a14"></a>閑靜無為而自娛樂。」爾時世尊告諸比丘：「汝<a class="t0666a15"></a>等觀此愚人，自墜惡趣永滅形壽。不但今日<a class="t0666a16"></a>呵制如來，乃往久遠無數世時，於毘波尸<a class="t0666a17"></a>如來所，亦復呵制使不說法。不但呵制毘<a class="t0666a18"></a>波尸如來，乃復呵制尸棄如來使不說法，次<a class="t0666a19"></a>復呵制毘舍毘如來，次復呵制拘樓如來，<a class="t0666a20"></a>復次呵制拘那含牟尼佛，次復呵制迦葉如<a class="t0666a21"></a>來。我今第七如來、至真、等正覺出現於世，復<a class="t0666a22"></a>來呵制使不說法。如此愚人，端心正意不呵<a class="t0666a23"></a>制如來者，即應此座上坐，諸塵垢盡得法眼<a class="t0666a24"></a>淨。」是時，世尊在大眾中，說此偈曰：<a class="t0666a25"></a></p>
<blockquote class="gatha">
<p><a class="verse-num-sc" id="verse-num-sc297"></a> <a class="vagga-gatha-num-sc" id="vagga-gatha-num-sc9.9"></a>「以失今良會，　　更立誓願求，<br>
終不見聖諦，　　況欲見究竟？<a class="t0666a26"></a></p>
</blockquote>
<p><a class="t0666a27"></a><a class="t-linehead0666a27"></a>「比丘當知！此愚癡凡夫之人，於賢聖道撿自<a class="t0666a28"></a>喪形命，離於佛法聖眾。」若猗內藏者，如來深<a class="t0666a29"></a>法之藏無所染著，其事有三：一者三界緣對<a class="t0666b01"></a>結使永盡無餘亦名阿羅漢。二者不復生滅<a class="t0666b02"></a>更無萌兆趣生熟藏。三者於天人世興致供養<a class="t0666b03"></a>悉能消化，使前施者受福無窮。是故說曰，若<a class="t0666b04"></a><span class="corr" title='[倚&gt;猗] cf.【麗】'>猗</span>內藏也。依賢聖活者，賢聖有二：一者善根<a class="t0666b05"></a>成就名曰賢聖，二者無漏成就名曰賢聖。如<a class="t0666b06"></a>此賢聖不猗邪見而求活，乃依深法妙智而<a class="t0666b07"></a>求活也。是故說曰，依賢聖活也。愚者墮惡者，<a class="t0666b08"></a>猶如彼比丘呵制如來使不說法。「休息泥洹、<a class="t0666b09"></a>如來出要、賢聖妙法，如來於現法中但當閑<a class="t0666b10"></a>靜無為而自娛樂，何為與大眾說法？」如此比<a class="t0666b11"></a>類，愚不識真自招禍惡，願樂湯火以為屋室，<a class="t0666b12"></a>此人不當與坐起言語。是故說曰，愚者墮惡<a class="t0666b13"></a>也。猶願邪見者，懷猶豫見習顛倒久與邊見<a class="t0666b14"></a>相應，如彼契經所說：「佛告長者：『夫邪見之<a class="t0666b15"></a>人自犯身行如所說，犯口所行如所說，犯意<a class="t0666b16"></a>所行如所說，興意想念流馳萬端，盡興邪見<a class="t0666b17"></a>不可親近，消滅善本增益惡種。所以然者？長<a class="t0666b18"></a>者當知！邪見為病迷於正法，猶伊叉桓子、帝<a class="t0666b19"></a>多羅子、尸婆犁子種散於地，隨時長養漸得<a class="t0666b20"></a>水潤，火溫風動地持，後得長大，食之極苦麤<a class="t0666b21"></a>澁穢臭不可食<span class="corr" title='[[日＊敢]&gt;噉]'>噉</span>。』」邪見之人亦復如是，自犯<a class="t0666b22"></a>身行口行意行，是故說曰，猶願邪見也。<a class="t0666b23"></a></p>
<blockquote class="gatha">
<p><a class="verse-num-sc" id="verse-num-sc298"></a> <a class="vagga-gatha-num-sc" id="vagga-gatha-num-sc9.10"></a>竹蘆生節，　　還害其軀，<br>
吐言當善，　　不演惡教。<a class="t0666b24"></a></p>
</blockquote>
<p><a class="t0666b25"></a><a class="t-linehead0666b25"></a>竹蘆生節者，竹蘆生節麤而且長，若遇暴風<a class="t0666b26"></a>倚互相撐各入其節，節自枯朽更不復生。<a class="t0666b27"></a>彼比丘所說亦復如是，自招其罪不為他人，<a class="t0666b28"></a>是故說曰，竹蘆生節，還害其軀也。吐言當善<a class="t0666b29"></a>者，言當慈仁哀愍一切，是故說曰，吐言當<a class="t0666c01"></a>善也。不演惡教者，有吐言教不善之法後趣<a class="t0666c02"></a>惡道，人身猶尚可行，言辯通達時乃有耳。是<a class="t0666c03"></a>故說曰，不演惡教也。<a class="t0666c04"></a></p>
<blockquote class="gatha">
<p><a class="verse-num-sc" id="verse-num-sc299"></a> <a class="vagga-gatha-num-sc" id="vagga-gatha-num-sc9.11"></a>從善得解脫，　　為惡不得解，<br>
善解者為賢，　　是為脫惡惱，<a class="t0666c06"></a><br>
賢聖解不然，　　如彼愚得解。<a class="t0666c05"></a></p>
</blockquote>
<p><a class="t0666c07"></a><a class="t-linehead0666c07"></a>從善得解脫者，夫至解脫無為之處，言當用<a class="t0666c08"></a>善，巧言善語者，為人所敬，所至到方多所饒<a class="t0666c09"></a>益，是故說曰，從善得解脫也。為惡不得解者，<a class="t0666c10"></a>常懷愁憂心意煩惱恒懷恐懼，是故說，為惡<a class="t0666c11"></a>不得解也。善解者為賢者，言解脫未必是解<a class="t0666c12"></a>脫，或能被繫王者所拘，所謂解脫者心身俱<a class="t0666c13"></a>解脫，是故說，善解者為賢。是謂脫惡惱者，<a class="t0666c14"></a>縛有二緣，今身易後身，今身者桁械考掠<a class="t0666c15"></a>及諸五毒之痛，復被結使縛流轉五趣，於中<a class="t0666c16"></a>能自拔濟乃為善解，是故說，解脫惡惱也。賢<a class="t0666c17"></a>聖解不然者，賢聖有二業：一者善本成就，二<a class="t0666c18"></a>者無漏成就。彼賢聖人所吐言教不自傷損，<a class="t0666c19"></a>後無苦惱，是故說賢聖解不然也。如彼愚得<a class="t0666c20"></a>解者，愚人習行好著邪道不隨正路，以自牽<a class="t0666c21"></a>往趣三惡道，是故說如彼愚得解也。<a class="t0666c22"></a></p>
<blockquote class="gatha">
<p><a class="verse-num-sc" id="verse-num-sc300"></a> <a class="vagga-gatha-num-sc" id="vagga-gatha-num-sc9.12"></a>比丘抱損意，　　不躁言得忠，<br>
義說如法說，　　是言柔軟甘。<a class="t0666c23"></a></p>
</blockquote>
<p><a class="t0666c24"></a><a class="t-linehead0666c24"></a>比丘抱損意者，比丘護口意，自能收攝，語<a class="t0666c25"></a>不煩重，若處道俗，處中而說不嬈彼此，是故<a class="t0666c26"></a>說曰，比丘抱損意也。不躁言得忠者，少言多<a class="t0666c27"></a>中不離佛語，世俗煩閙意恒遠離，是故說曰，<a class="t0666c28"></a>不躁言得忠也。義說如法說者，具足而說，句<a class="t0666c29"></a>身味身無所缺漏，是故說曰，義說如法說也。<a class="t0667a01"></a>是言柔軟甘，出無量義解悅人意，所說無厭<a class="t0667a02"></a>足，如天甘露善心無怒，亦不選擇彼豪族種、<a class="t0667a03"></a>此卑家種，平等而說無增減心，是故說曰，是<a class="t0667a04"></a>言柔軟甘也。<a class="t0667a05"></a></p>
<blockquote class="gatha">
<p><a class="verse-num-sc" id="verse-num-sc301"></a> <a class="vagga-gatha-num-sc" id="vagga-gatha-num-sc9.13"></a>善說賢聖教，　　法說如法二，<br>
念說如念三，　　諦說如諦四。<a class="t0667a06"></a></p>
</blockquote>
<p><a class="t0667a07"></a><a class="t-linehead0667a07"></a>善說賢聖教者，賢聖出教必有所由，接度眾<a class="t0667a08"></a>生無不有濟，是故說賢聖教也。法說如法二<a class="t0667a09"></a>者，賢聖教中正法所居、非法所居。何以故？說<a class="t0667a10"></a>法之時，廣布賢聖道長益善根，說非法時，增<a class="t0667a11"></a>益不善根善法有損。善說賢聖教，第一句；法<a class="t0667a12"></a>說如法說，是故說法說如法二也。念說如<a class="t0667a13"></a>念三者，出言柔和為人所愛念，出言麤獷為<a class="t0667a14"></a>人所憎惡，欲為人所念者當自念其善，雖處<a class="t0667a15"></a>畜生，聞其惡言皆懷愁慼。昔有二人各畜力<a class="t0667a16"></a>牛，一人自誇欲得與彼牛捔力，若不如者，<a class="t0667a17"></a>要金錢五百，試牛並耕一牛力實勝之。其牛<a class="t0667a18"></a>主罵曰：「弊牛努力。」牛聞其罵，即便臥地，輸金<a class="t0667a19"></a>錢五百枚。復至後日主責牛曰：「名汝為快牛，<a class="t0667a20"></a>乃使我失錢，令我慚愧。」牛報其主曰：「更可試<a class="t0667a21"></a>之，當盡我力，當還倍得彼錢。」即復更耕，如牛<a class="t0667a22"></a>所言倍得彼錢。畜生尚識善惡之言，況人當<a class="t0667a23"></a>不識善惡言乎？是故說，念說如念三也。諦說<a class="t0667a24"></a>如諦四者，好學之士畏懼生死五道患難，既<a class="t0667a25"></a>損耗不益前人，如斯之類塞泥洹路開地獄<a class="t0667a26"></a>門，如來欲現真妙之義，諦說如諦四也。<a class="t0667a27"></a></p>
<blockquote class="gatha">
<p><a class="verse-num-sc" id="verse-num-sc302"></a> <a class="vagga-gatha-num-sc" id="vagga-gatha-num-sc9.14"></a>是以言語者，　　必使己無患，<br>
亦不剋眾人，　　是為能善言。<a class="t0667a28"></a></p>
</blockquote>
<p><a class="t0667a29"></a><a class="t-linehead0667a29"></a>是以言語者，言先自惟不自剋伐，使今世後<a class="t0667b01"></a>世必無苦患，若今身為惡犯王者法，或財產<a class="t0667b02"></a>田業沒入於宮，或為盜賊劫掠，居業日耗所<a class="t0667b03"></a>願必乖。若至後身，死入地獄畜生餓鬼，地獄<a class="t0667b04"></a>五毒不可堪忍，畜生芻蒿負重為役，餓鬼飢<a class="t0667b05"></a>饉形<span class="gaiji">［戀-心＋足］<!--gaiji,,1[戀-心＋足],2&#x281FC;,3--></span>極苦。若欲吐言當念謹慎，使今世後<a class="t0667b06"></a>世永無苦患，為無數眾生見輒愛念，死生天<a class="t0667b07"></a>上受福自然，是故說曰，是以言語者，必使己<a class="t0667b08"></a>無患也。亦不剋眾人者，或有狂夫妄讒良善，<a class="t0667b09"></a>使彼興恚以致喪身。言說真誠不譏彼短則<a class="t0667b10"></a>無所剋，是故說曰，亦不剋眾人也。是為能<a class="t0667b11"></a>善言者，人修善行言必有驗，或說泥洹趣要<a class="t0667b12"></a>正路，順從佛教種天之福，是故說，是為能善<a class="t0667b13"></a>言也。<a class="t0667b14"></a></p>
<blockquote class="gatha">
<p><a class="verse-num-sc" id="verse-num-sc303"></a> <a class="vagga-gatha-num-sc" id="vagga-gatha-num-sc9.15"></a>言使投意可，　　亦令得歡喜，<br>
不使至惡意，　　出言眾悉可。<a class="t0667b15"></a></p>
</blockquote>
<p><a class="t0667b16"></a><a class="t-linehead0667b16"></a>言使投意可者，人之處世當習方俗，或相顏<a class="t0667b17"></a>而出語，或聽彼進趣而後報，恒適彼人意良<a class="t0667b18"></a>宜得所，或現威怒怯怕時人，或現羸弱伏從<a class="t0667b19"></a>於人，將護其意令彼得所。是故說曰，言使投<a class="t0667b20"></a>意可也。亦令得歡喜者，出言向人必使有益，<a class="t0667b21"></a>前人聞者倍用歡喜，不被罵詈來彼罵辱，是<a class="t0667b22"></a>故說曰，亦令得歡喜也。不使至惡意者，不施<a class="t0667b23"></a>怨於人造不善行，亦不種地獄餓鬼畜生之<a class="t0667b24"></a>行。造惡業者，當受三報，是故說曰，不使至惡<a class="t0667b25"></a>意也。出言眾悉可者，與人從事恒當謙恭卑<a class="t0667b26"></a>下，正使言論得勝，當自鄙不如，是故說曰，出<a class="t0667b27"></a>言眾悉可也。<a class="t0667b28"></a></p>
<blockquote class="gatha">
<p><a class="verse-num-sc" id="verse-num-sc304"></a> <a class="vagga-gatha-num-sc" id="vagga-gatha-num-sc9.16"></a>至誠甘露說，　　說法無有上，<br>
諦說義如法，　　是為立道根。<a class="t0667b29"></a></p>
</blockquote>
<p><a class="t0667c01"></a><a class="t-linehead0667c01"></a>至誠甘露說者，與人說法當修諸功德，如來<a class="t0667c02"></a>法者，甚深微妙善住安隱，一切行無常、一切<a class="t0667c03"></a>法無我，泥洹為滅盡，能意御亂，與人說法<a class="t0667c04"></a>不懷懈怠，是故說曰，至誠甘露說也。說法無<a class="t0667c05"></a>有上者，出言真正輒有所度，趣道之要由是<a class="t0667c06"></a>通達，是故說曰，說法無有上也。諦說義如法<a class="t0667c07"></a>者，如念真實本際清淨，亦不顛倒不懷虛<a class="t0667c08"></a>詐，如法者名句身句味句，真如法性亦不變<a class="t0667c09"></a>易，是故說曰，諦說義如法也。是為立道根<a class="t0667c10"></a>者，無漏善法永離塵垢，至解脫門逮無礙道，<a class="t0667c11"></a>是為立道根也。<a class="t0667c12"></a></p>
<blockquote class="gatha">
<p><a class="verse-num-sc" id="verse-num-sc305"></a> <a class="vagga-gatha-num-sc" id="vagga-gatha-num-sc9.17"></a>說如佛言者，　　是吉得滅度，<br>
為能斷苦際，　　是謂言中上。<a class="t0667c13"></a></p>
</blockquote>
<p><a class="t0667c14"></a><a class="t-linehead0667c14"></a>說如佛言者，說四意止究生死原係念專意，<a class="t0667c15"></a>或說意斷精進不懈，或說神足兼逮定，或說<a class="t0667c16"></a>根義於中逮慧根，或說力義成就於力，或說<a class="t0667c17"></a>覺意令達覺法，或說八直道分別八道，亦復<a class="t0667c18"></a>說若干眾法名身句身味身。如來或說八十<a class="t0667c19"></a>千諸度，使眾生類乘此度而度彼岸，是故說<a class="t0667c20"></a>曰，說如佛言者。是吉得泥洹者，永寂之處吉<a class="t0667c21"></a>無不利，脫眾苦患離諸結使，亦復脫於生老<a class="t0667c22"></a>病死憂慼難禍，是故說曰，是吉得泥洹也。為<a class="t0667c23"></a>能斷苦際者，所謂苦者五盛陰身，牽致冥室<a class="t0667c24"></a>不覩慧明。苦有八相，生苦、老苦、病苦、死苦、怨<a class="t0667c25"></a>憎會苦、愛別離苦、所求不得苦，取要言之，五<a class="t0667c26"></a>盛陰苦。阿僧祇眾生涉歷苦塗至永寂處，如<a class="t0667c27"></a>今眾生履行妙觀，越苦境界至無為岸者，皆<a class="t0667c28"></a>由佛恩。是故說曰，為能斷苦際也。是謂言中<a class="t0667c29"></a>上者，所出言教無能過上，亦非二乘所能逮<a class="t0668a01"></a>及，曠濟無量亦無邊福，是故說曰，是謂言中<a class="t0668a02"></a>上也。</p>
<p>◎<a class="t0668a03"></a></p>
</article>
<aside id="metaarea">
<p>【經文資訊】大正藏第 04 冊 No. 0212 出曜經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 212. It is taken from <a href="http://tripitaka.cbeta.org/T04n0212" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
