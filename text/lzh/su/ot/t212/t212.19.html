<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t212.19">
<article>
<div class="hgroup">
<p class="division">出曜經</p>
<h1>華品第十九</h1>
</div>
<p><span class="t-juanname">出曜經卷第十八</span></p>
<div class="suttainfo" id="juan19"><a class="t" id="t0708b28"></a>
<p><span class="t-juanname">出曜經卷第十九</span>　<a class="t" id="t0708b22"></a><a class="t" id="t0708b23"></a><a class="t" id="t0708b24"></a><a class="t" id="t0708b25"></a><a class="t" id="t0708b26"></a><br>
<span class="t-byline">姚秦涼州沙門竺佛念譯</span><a class="t" id="t0708b27"></a></p>
</div>
<blockquote class="gatha">
<p><a class="verse-num-sc" id="verse-num-sc500"></a> <a class="vagga-gatha-num-sc" id="vagga-gatha-num-sc19.1"></a><a class="t" id="t0708b28"></a>孰能擇地，　　捨鑑取天，<br>
唯說法句，<a class="t" id="t0708b29"></a>　　如擇善華。<a class="t" id="t0708c01"></a></p>
</blockquote>
<p><a class="t-linehead" id="t-linehead0708c01"></a>如來所以演此偈者，欲以生言致難，然無能<a class="t" id="t0708c02"></a>致詰者。佛還自說，孰能擇地，捨鑑取天，唯說<a class="t" id="t0708c03"></a>法句，如擇善華。佛以偈報曰：<a class="t" id="t0708c04"></a></p>
<blockquote class="gatha">
<p><a class="verse-num-sc" id="verse-num-sc501"></a> <a class="vagga-gatha-num-sc" id="vagga-gatha-num-sc19.2"></a>「學者擇地，　　捨鑑取天，<br>
善說法句，<a class="t" id="t0708c05"></a>　　能採德華。」<a class="t" id="t0708c06"></a></p>
</blockquote>
<p><a class="t-linehead" id="t-linehead0708c06"></a>學者擇地者，所謂向阿羅漢。云何名為地？<a class="t" id="t0708c07"></a>所謂地者，愛種是也。學者執信擇選善地，<a class="t" id="t0708c08"></a>除愛根本自致成道，是故說，學者擇地也。捨<a class="t" id="t0708c09"></a>鑑取天者，學人修行，從此世間上至諸天，<a class="t" id="t0708c10"></a>披求愛本永斷無餘，天龍鬼神八部將軍，<a class="t" id="t0708c11"></a>其有愛者皆能除斷，是故說，捨鑑取天也。善<a class="t" id="t0708c12"></a>說法句，能採德華者，句身味身分別義理<a class="t" id="t0708c13"></a>一一剖判，以無礙智解諸縛著，猶如學人採<a class="t" id="t0708c14"></a>致眾華以為鬘飾，賣既得價，觀者無厭，善<a class="t" id="t0708c15"></a>說法句亦復如是，敷演玄微廣採眾妙，是故<a class="t" id="t0708c16"></a>善說法句也。<a class="t" id="t0708c17"></a></p>
<blockquote class="gatha">
<p><a class="verse-num-sc" id="verse-num-sc502"></a> <a class="vagga-gatha-num-sc" id="vagga-gatha-num-sc19.3"></a>斷林勿斷樹，　　林中多生懼，<a class="t" id="t0708c18"></a><br>
斷林滅林名，　　無林謂比丘。<a class="t" id="t0708c19"></a></p>
</blockquote>
<p><a class="t-linehead" id="t-linehead0708c19"></a>昔佛在舍衛國祇樹給孤獨園。爾時世尊與<a class="t" id="t0708c20"></a>無央數眾說法，前後圍繞。時有一人，信心堅<a class="t" id="t0708c21"></a>固，捨家妻子捐棄五親，出家學道求為沙<a class="t" id="t0708c22"></a>門。爾時彼人在大眾中，心念宿舊五欲自娛，<a class="t" id="t0708c23"></a>憶女顏貌如現目前，陰便動起；心懷慚愧，即<a class="t" id="t0708c24"></a>詣靜處以刀斷之，血流溢出迷悶不自覺知。<a class="t" id="t0708c25"></a>爾時世尊告大眾曰：「汝等觀此愚人，應獲而<a class="t" id="t0708c26"></a>不獲，不斷而便斷之。夫欲斷者，當斷結使諸<a class="t" id="t0708c27"></a>縛，何乃斷此形相？」由是如來頻說<span class="corr" title="[三&gt;二]">二</span>偈：<a class="t" id="t0708c28"></a></p>
<blockquote class="gatha">
<p><a class="verse-num-sc" id="verse-num-sc503"></a> <a class="vagga-gatha-num-sc" id="vagga-gatha-num-sc19.4"></a>「斷林勿斷樹，　　林中多生懼，<br>
未斷林頃，<a class="t" id="t0708c29"></a>　　增人縛著。</p>
<p><a class="verse-num-sc" id="verse-num-sc504"></a> <a class="vagga-gatha-num-sc" id="vagga-gatha-num-sc19.5"></a>斷林勿斷樹，　　林中多生懼，<a class="t" id="t0709a01"></a><br>
心縛無解，　　如犢戀母。」<a class="t" id="t0709a02"></a></p>
</blockquote>
<p><a class="t-linehead" id="t-linehead0709a02"></a>未斷林頃，增人縛著，未斷結使縛著諸想，心<a class="t" id="t0709a03"></a>使流馳不能專一，是故說，未斷林頃，增人縛<a class="t" id="t0709a04"></a>著也。心縛無解者，如苦行人常樂山藪，所<a class="t" id="t0709a05"></a>以然者，皆由彼山得成道故，是故說，心縛無<a class="t" id="t0709a06"></a>解。猶犢戀母者，猶如新生犢子，其心終不離<a class="t" id="t0709a07"></a>母，此眾生類亦復如是，眾結未盡為狐疑所<a class="t" id="t0709a08"></a>追逐，是故說，如犢戀母也。<a class="t" id="t0709a09"></a></p>
<blockquote class="gatha">
<p><a class="verse-num-sc" id="verse-num-sc505"></a> <a class="vagga-gatha-num-sc" id="vagga-gatha-num-sc19.6"></a>當自斷戀，　　如秋池華，<br>
息跡受教，<a class="t" id="t0709a10"></a>　　佛說泥洹。<a class="t" id="t0709a11"></a></p>
</blockquote>
<p><a class="t-linehead" id="t-linehead0709a11"></a>當自斷戀，如秋池華者，愛之染神病無端緒，<a class="t" id="t0709a12"></a>猶如蓮華色鮮且好，其有見者莫不愛樂，及<a class="t" id="t0709a13"></a>秋華萎，人心皆離不復貪樂，是故說，當自斷<a class="t" id="t0709a14"></a>戀，如秋池華。息跡受教者，息跡者賢聖人，受<a class="t" id="t0709a15"></a>正教誡初無差違，善法日增惡法日退。何<a class="t" id="t0709a16"></a>以故？以佛說泥洹樂，泥洹中無苦惱眾患切<a class="t" id="t0709a17"></a>身，是故說，佛說泥洹樂也。<a class="t" id="t0709a18"></a></p>
<blockquote class="gatha">
<p><a class="verse-num-sc" id="verse-num-sc506"></a> <a class="vagga-gatha-num-sc" id="vagga-gatha-num-sc19.7"></a>如彼可意華，　　色好而無香，<a class="t" id="t0709a19"></a><br>
工言華如是，　　無果不得報。<a class="t" id="t0709a20"></a></p>
</blockquote>
<p><a class="t-linehead" id="t-linehead0709a20"></a>爾時世尊愍彼群生，欲演法教故說斯偈，夫<a class="t" id="t0709a21"></a>說法人，上中下善義理深邃，言行自違不獲<a class="t" id="t0709a22"></a>其報，是故世尊說不得其果。如來所以說此<a class="t" id="t0709a23"></a>偈者，欲訓後弟子，欲令師教嚴切，現弟子義<a class="t" id="t0709a24"></a>承受教誡，或時弟子不堪教戒，是故說，如<a class="t" id="t0709a25"></a>彼可意華，色好而無香，工言善如是，無果不<a class="t" id="t0709a26"></a>得報也。<a class="t" id="t0709a27"></a></p>
<blockquote class="gatha">
<p><a class="verse-num-sc" id="verse-num-sc507"></a> <a class="vagga-gatha-num-sc" id="vagga-gatha-num-sc19.8"></a>如彼可意華，　　色好而香潔，<a class="t" id="t0709a28"></a><br>
工言善如是，　　必得其果報。<a class="t" id="t0709a29"></a></p>
</blockquote>
<p><a class="t-linehead" id="t-linehead0709a29"></a>爾時世尊為諸人前，頻而說斯法，彼說法人<a class="t" id="t0709b01"></a>聲響清徹言無忌難，為眾生說法上中下善，<a class="t" id="t0709b02"></a>義味具足，淨修梵行義理深邃，智者分別，已<a class="t" id="t0709b03"></a>行專正訓彼亦爾，皆順於法不違義理，世尊<a class="t" id="t0709b04"></a>說具得果報，是故說，如彼可意華，色好形<a class="t" id="t0709b05"></a>香潔，工言善如是，必得其果報也。<a class="t" id="t0709b06"></a></p>
<blockquote class="gatha">
<p><a class="verse-num-sc" id="verse-num-sc508"></a> <a class="vagga-gatha-num-sc" id="vagga-gatha-num-sc19.9"></a>如蜂集華，　　不擾色香，<br>
但取味去，<a class="t" id="t0709b07"></a>　　仁入聚然。<a class="t" id="t0709b08"></a></p>
</blockquote>
<p><a class="t-linehead" id="t-linehead0709b08"></a>爾時世尊，為分越比丘而說斯偈，彼與食人<a class="t" id="t0709b09"></a>與處求觀，見前人善色惡色若好若醜，見彼<a class="t" id="t0709b10"></a>容姿熟視不離，見彼不端正者目不視之，聞<a class="t" id="t0709b11"></a>彼香者以鼻<span class="gaiji">嗅<!--gaiji,嗅,1[口＊（自／死）],2,3--></span>之，見彼穢者背而捨之，憶彼<a class="t" id="t0709b12"></a>善色善香，還至房中晝夜思想。爾時世尊觀<a class="t" id="t0709b13"></a>見比丘心各如是，佛告比丘：「汝等何不如蜂<a class="t" id="t0709b14"></a>採華？但取味去不擾色香。汝比丘！善香惡<a class="t" id="t0709b15"></a>香善色惡色若好若醜，何所加益？大家小家<a class="t" id="t0709b16"></a>饒財貧賤，汝等如心便負彼人。如仁所行，何<a class="t" id="t0709b17"></a>不如是行？」是故說，如蜂集華，不擾色香，但取<a class="t" id="t0709b18"></a>味去，仁入聚然也。多作寶華，結步瑤琦者，<a class="t" id="t0709b19"></a>如彼工巧華鬘弟子，多集眾華作華鬘，價以<a class="t" id="t0709b20"></a>自存活。諸比丘見彼所行，便自造未曾有鬘，<a class="t" id="t0709b21"></a>世尊說：「各造華鬘，汝等如是。正是行時，造無<a class="t" id="t0709b22"></a>數行乃得人身，何不作福德而自修習布施<a class="t" id="t0709b23"></a>思惟教誡，精進修戒持淨梵行？」是故說，多<a class="t" id="t0709b24"></a>作寶華，結步瑤琦，廣積德者，所生轉好也。<a class="t" id="t0709b25"></a></p>
<blockquote class="gatha">
<p><a class="verse-num-sc" id="verse-num-sc509"></a> <a class="vagga-gatha-num-sc" id="vagga-gatha-num-sc19.10"></a>愚誦千章，　　不解一句，<br>
智解一句，<a class="t" id="t0709b26"></a>　　即解百義。<a class="t" id="t0709b27"></a></p>
</blockquote>
<p><a class="t-linehead" id="t-linehead0709b27"></a>愚誦千章，不解一句者，愚者無智無行無見<a class="t" id="t0709b28"></a>無眼不修聞，但有淺智麤智，貪食彼千句不<a class="t" id="t0709b29"></a>解一句，是故說，愚誦千章，不解一句也。智解<a class="t" id="t0709c01"></a>一句，即解百義者，智者有眼有見能細思惟，<a class="t" id="t0709c02"></a>彼一義圍遶義如此，法應爾不應爾，是故說，<a class="t" id="t0709c03"></a>智解一句，即解百義也。<a class="t" id="t0709c04"></a></p>
<blockquote class="gatha">
<p><a class="verse-num-sc" id="verse-num-sc510"></a> <a class="vagga-gatha-num-sc" id="vagga-gatha-num-sc19.11"></a>猶如雨時華，　　萌芽始欲敷，<a class="t" id="t0709c05"></a><br>
婬怒癡如是，　　比丘得解脫。<a class="t" id="t0709c06"></a></p>
</blockquote>
<p><a class="t-linehead" id="t-linehead0709c06"></a>猶如雨時華，萌芽始欲生者，猶如雨時天華<a class="t" id="t0709c07"></a>得敷開亦不減，華葉墮落芽生益好，是故說，<a class="t" id="t0709c08"></a>猶如雨時華，萌芽始欲敷。婬怒癡如是，比丘<a class="t" id="t0709c09"></a>得解脫者，「汝等比丘，不畏王故作道人，不畏<a class="t" id="t0709c10"></a>賊故作道人，不畏責故作道人，不畏病故作<a class="t" id="t0709c11"></a>道人，不畏役故作道人。汝等所以作道人者，<a class="t" id="t0709c12"></a>患厭世苦作道人，欲離生老病死故作道人，<a class="t" id="t0709c13"></a>為爾不？」比丘答曰：「如是，世尊！」「汝等何不思<a class="t" id="t0709c14"></a>惟去婬怒癡？遠離結使不與從事，當吐當除<a class="t" id="t0709c15"></a>當滅當獲。何等當獲二業？自為己、為他人。<a class="t" id="t0709c16"></a>自為己者，以善熏身，為他人者，若受人信施，<a class="t" id="t0709c17"></a>衣被飯食床敷臥具病瘦醫藥，則無有損。」是<a class="t" id="t0709c18"></a>故說，婬怒癡如是，比丘得解脫也。<a class="t" id="t0709c19"></a></p>
<blockquote class="gatha">
<p><a class="verse-num-sc" id="verse-num-sc511"></a> <a class="vagga-gatha-num-sc" id="vagga-gatha-num-sc19.12"></a>如作田溝，　　近于大道，<br>
中生蓮華，<a class="t" id="t0709c20"></a>　　香潔可意。<a class="t" id="t0709c21"></a></p>
</blockquote>
<p><a class="t-linehead" id="t-linehead0709c21"></a>如作田溝，近于大道者，所謂田溝者，不淨穢<a class="t" id="t0709c22"></a>惡盡順其中，人見患之不肯親近，行則避之<a class="t" id="t0709c23"></a>目不欲視，是故說，如作田溝，近于大道也。<a class="t" id="t0709c24"></a>中生蓮華，香潔可意者，色成就香成就，人見<a class="t" id="t0709c25"></a>歡喜當作是意，不問其地但觀其華。「云何於<a class="t" id="t0709c26"></a>此處乃生極妙華？甚為奇特世之希有。」是故<a class="t" id="t0709c27"></a>說，中生蓮華，香潔可意也。<a class="t" id="t0709c28"></a></p>
<blockquote class="gatha">
<p><a class="verse-num-sc" id="verse-num-sc512"></a> <a class="vagga-gatha-num-sc" id="vagga-gatha-num-sc19.13"></a>有生死然，　　凡夫處邊，<br>
慧者樂出，<a class="t" id="t0709c29"></a>　　為佛弟子。<a class="t" id="t0710a01"></a></p>
</blockquote>
<p><a class="t-linehead" id="t-linehead0710a01"></a>昔佛在舍衛國祇樹給孤獨園。爾時世尊一<a class="t" id="t0710a02"></a>日一夜六時觀察，頗有眾生應從佛度，反更<a class="t" id="t0710a03"></a>墜他凡夫地，則於佛法有大闕減。以天眼見<a class="t" id="t0710a04"></a>舍衛城裏，有一旃陀羅兒。客除糞以自存命。<a class="t" id="t0710a05"></a>爾時世尊，到時著衣持鉢入舍衛城分衛，以<a class="t" id="t0710a06"></a>次漸漸至彼旃陀羅家。時客除糞者，遙見世<a class="t" id="t0710a07"></a>尊來，內懷慚恥，即避世尊更詣餘巷，如來忽<a class="t" id="t0710a08"></a>然復往逆之。其人自念：「吾擔糞穢臭惡不<a class="t" id="t0710a09"></a>淨，今日何由得覲世尊？」復欲避走，詣一澤地，<a class="t" id="t0710a10"></a>索斷瓶破穢污淨地，恐地主瞋意欲馳走。佛<a class="t" id="t0710a11"></a>遙喚曰：「吾今故為汝來，復欲何趣？」其人報曰：<a class="t" id="t0710a12"></a>「身體穢污，不敢親近尊顏，是故欲避之耳。尊<a class="t" id="t0710a13"></a>今當知，早喪父母，五親凋落無有妻息，孤<a class="t" id="t0710a14"></a>窮單立，客除糞以自存活。不審世尊何所教<a class="t" id="t0710a15"></a>誡？乃能慈愍與罪人共語。」爾時世尊告曰：<a class="t" id="t0710a16"></a>「汝隨我來，欲度卿為沙門。」其人白佛言：「云何<a class="t" id="t0710a17"></a>世尊！地獄餓鬼畜生亦得為道乎？」爾時世尊<a class="t" id="t0710a18"></a>告彼人曰：「吾今永世以來修無數行求成佛<a class="t" id="t0710a19"></a>道，正為罪苦人耳。」爾時世尊即以神力，手<a class="t" id="t0710a20"></a>執其人上昇虛空，往至恒水側沐浴彼人身<a class="t" id="t0710a21"></a>體香潔，復以神力接至祇洹精舍，勅諸比<a class="t" id="t0710a22"></a>丘：「將此人度為沙門。」受教即度為沙門。其<a class="t" id="t0710a23"></a>人已得為道，內自思惟：「吾出寒賤，幸有微福<a class="t" id="t0710a24"></a>得染道味，今不自求求於道者，後墮凡細復<a class="t" id="t0710a25"></a>劇於今。」即自勸勵精勤日新，未經旬日便得<a class="t" id="t0710a26"></a>須陀洹果、斯陀含果、阿那含果、阿羅漢果，六<a class="t" id="t0710a27"></a>通清徹涌沒自由，即詣一大方石，當中央坐<a class="t" id="t0710a28"></a>補納故衣。</p>
<p><a class="t-linehead" id="t-linehead0710a28"></a>爾時王波斯匿，聞佛度旃陀羅<a class="t" id="t0710a29"></a>兒客除糞者，王自思惟：「佛出釋種豪族姓家，<a class="t" id="t0710b01"></a>左右弟子皆出四姓，長者種婆羅門種剎利<a class="t" id="t0710b02"></a>種，來入宮室受人供養信施，五體投地接<a class="t" id="t0710b03"></a>足而禮；今聞如來度旃陀羅種，我等云何屈<a class="t" id="t0710b04"></a>伏禮敬？吾今當往責數如來。」王自嚴駕出詣<a class="t" id="t0710b05"></a>如來所，未到之頃，見一比丘坐大方石補納<a class="t" id="t0710b06"></a>故衣，有五百淨居天圍遶禮覲。王直前語比<a class="t" id="t0710b07"></a>丘曰：「今煩比丘往白世尊：『王波斯匿在外，欲<a class="t" id="t0710b08"></a>覲世尊。』」比丘聞已即沒入石中，從如來精舍<a class="t" id="t0710b09"></a>地中出，前白佛言：「王波斯匿在外欲見世尊。」<a class="t" id="t0710b10"></a>佛告比丘：「汝今還從此地入，從彼石出，告<a class="t" id="t0710b11"></a>王曰：『宜知是時。』」即如佛教，從石涌出告語<a class="t" id="t0710b12"></a>王曰：「如來有教，大王宜知是時。」波斯匿王<a class="t" id="t0710b13"></a>復作是念：「我今所以來者，欲問彼除糞人，今<a class="t" id="t0710b14"></a>且捨置，先問此比丘云何得入是剛鞕石裏<a class="t" id="t0710b15"></a>涌沒自由？亦當問此比丘為是何人？」爾時波<a class="t" id="t0710b16"></a>斯匿王，即除王飾前至佛所，頭面禮足在一<a class="t" id="t0710b17"></a>面坐，須臾退坐前白佛言：「向者比丘為名何<a class="t" id="t0710b18"></a>等？乃能有此神力，石裏往反無有罣礙。」佛告<a class="t" id="t0710b19"></a>王曰：「此是客除糞人，今有神力如是。」爾時世<a class="t" id="t0710b20"></a>尊以此因緣便說二偈：「猶如穢污惡地田溝<a class="t" id="t0710b21"></a>深坑，生香潔蓮華。云何大王！有目之士當取<a class="t" id="t0710b22"></a>此華不乎？」王白佛言：「唯然世尊！華極香潔當<a class="t" id="t0710b23"></a>取莊飾，穢污當觀如母胎，於彼胎中生功德<a class="t" id="t0710b24"></a>華。」時波斯匿王叉手合掌前白佛言：「唯然世<a class="t" id="t0710b25"></a>尊！彼人快得善利，蒙聖垂教得在道次，既得<a class="t" id="t0710b26"></a>為道，神足變化不可思議。自今以始，終身請<a class="t" id="t0710b27"></a>此比丘供養，四事不闕。」是故說，慧者樂出家，<a class="t" id="t0710b28"></a>為佛弟子。<a class="t" id="t0710b29"></a></p>
<blockquote class="gatha">
<p><a class="verse-num-sc" id="verse-num-sc513"></a> <a class="vagga-gatha-num-sc" id="vagga-gatha-num-sc19.14"></a>如有採華，　　專意不散，<br>
村睡水漂，<a class="t" id="t0710c01"></a>　　為死所牽。<a class="t" id="t0710c02"></a></p>
</blockquote>
<p><a class="t-linehead" id="t-linehead0710c02"></a>如有採華，專意不散者，昔有眾多人在野採<a class="t" id="t0710c03"></a>華，採擇妙者競取好者，是故說，如有採花，專<a class="t" id="t0710c04"></a>意不散也。村睡水漂，為死所牽者，時彼人民<a class="t" id="t0710c05"></a>採華疲惓歸家睡眠，客水暴溢盡漂殺之，是<a class="t" id="t0710c06"></a>故說，村睡水漂，為死所牽也。<a class="t" id="t0710c07"></a></p>
<blockquote class="gatha">
<p><a class="verse-num-sc" id="verse-num-sc514"></a> <a class="vagga-gatha-num-sc" id="vagga-gatha-num-sc19.15"></a>如有採華，　　專意不散，<br>
欲意無厭，<a class="t" id="t0710c08"></a>　　為窮所困。<a class="t" id="t0710c09"></a></p>
</blockquote>
<p><a class="t-linehead" id="t-linehead0710c09"></a>如有採華，專意不散者，是時人民採致妙華，<a class="t" id="t0710c10"></a>競取好者奔趣東西，要獲妙香以用歡慶，是<a class="t" id="t0710c11"></a>故說，如有採華，專意不散也。欲意無厭，為窮<a class="t" id="t0710c12"></a>所困者，所以採取華者，欲以五欲自娛快自<a class="t" id="t0710c13"></a>縱恣，莫知來變不觀未然，來變進趣死日<a class="t" id="t0710c14"></a>逼至乃知為困，是故說，欲意無厭，為窮所困<a class="t" id="t0710c15"></a>也。<a class="t" id="t0710c16"></a></p>
<blockquote class="gatha">
<p><a class="verse-num-sc" id="verse-num-sc515"></a> <a class="vagga-gatha-num-sc" id="vagga-gatha-num-sc19.16"></a>如有採華，　　專意不散，<br>
未獲財業，<a class="t" id="t0710c17"></a>　　為窮所困。<a class="t" id="t0710c18"></a></p>
</blockquote>
<p><a class="t-linehead" id="t-linehead0710c18"></a>如有採華，專意不散者，是時人民窮儉多乏，<a class="t" id="t0710c19"></a>採華往賣用自存濟，是故說，如有採華，專意<a class="t" id="t0710c20"></a>不散也。未獲財業，為窮所困者，其人慇懃所<a class="t" id="t0710c21"></a>在求財，不稱其願不充悕望，便為窮所逼，捨<a class="t" id="t0710c22"></a>此形當更受身，皆由無慮故捨形受形，是故<a class="t" id="t0710c23"></a>說，未獲財業，為窮所困也。<a class="t" id="t0710c24"></a></p>
<blockquote class="gatha">
<p><a class="verse-num-sc" id="verse-num-sc516"></a> <a class="vagga-gatha-num-sc" id="vagga-gatha-num-sc19.17"></a>觀身如坏，　　幻法野馬，<br>
斷魔華敷，<a class="t" id="t0710c25"></a>　　不覩死王。<a class="t" id="t0710c26"></a></p>
</blockquote>
<p><a class="t-linehead" id="t-linehead0710c26"></a>觀身如坏者，猶彼坏器危脆不牢必當敗壞，<a class="t" id="t0710c27"></a>為磨滅法不可恃怙悉當歸盡，漸漸積聚乃<a class="t" id="t0710c28"></a>成堆阜。此四大身亦復如是，不可恃怙皆當<a class="t" id="t0710c29"></a>歸盡，為磨滅法，如是不久當捐棄塚間，是故<a class="t" id="t0711a01"></a>說，觀身如坏也。幻法野馬者，猶如野馬光焰<a class="t" id="t0711a02"></a>熾明幻人眼目，人欲往就尋究不知所在，徒<a class="t" id="t0711a03"></a>自疲勞無所剋獲。解知諸法皆悉如是，無強<a class="t" id="t0711a04"></a>無牢不可恃怙，是故說，幻法野馬也。斷魔華<a class="t" id="t0711a05"></a>敷者，所謂魔者稱為自在天子，彼所著結<a class="t" id="t0711a06"></a>髮，以見諦思惟道往斷，斷已斷當斷，剝已剝<a class="t" id="t0711a07"></a>當剝，打已打當打，是故說，斷魔華敷也。不覩<a class="t" id="t0711a08"></a>死王者，見諦思惟道所應斷結已盡無餘，不<a class="t" id="t0711a09"></a>復進趣向於自在天子，亦復不為天所牽連，<a class="t" id="t0711a10"></a>是故說，不覩死王也。<a class="t" id="t0711a11"></a></p>
<blockquote class="gatha">
<p><a class="verse-num-sc" id="verse-num-sc517"></a> <a class="vagga-gatha-num-sc" id="vagga-gatha-num-sc19.18"></a>此身如沫，　　幻法自然，<br>
斷魔華敷，<a class="t" id="t0711a12"></a>　　不覩死王。<a class="t" id="t0711a13"></a></p>
</blockquote>
<p><a class="t-linehead" id="t-linehead0711a13"></a>此身如沫者，猶如聚沫不得久停不可恃怙，<a class="t" id="t0711a14"></a>捉便消滅不可護持，此四大身亦復如是，無<a class="t" id="t0711a15"></a>力無強亦無堅固，是故說，是身如沫也。幻<a class="t" id="t0711a16"></a>法自然者，猶如幻化之物誑惑他人，非真非<a class="t" id="t0711a17"></a>實，愚人染著謂為己，有智者觀察無一可貪，<a class="t" id="t0711a18"></a>是故說，幻法自然。斷魔華敷者，見諦思惟所<a class="t" id="t0711a19"></a>斷結使永盡無餘，更不適彼言而親近之，是<a class="t" id="t0711a20"></a>故說，斷魔華敷也。不見死王者，見諦思惟結<a class="t" id="t0711a21"></a>已盡，獨王三千，存亡自由，更不為自在天子<a class="t" id="t0711a22"></a>所拘錄，是故說，不見死王也。解身與貪，一而<a class="t" id="t0711a23"></a>不異，學能捨牢有，如選憂曇鉢，比丘度彼<a class="t" id="t0711a24"></a>此，如蛇脫故皮。學能捨牢有者，有中牢者<a class="t" id="t0711a25"></a>何者是？可謂五欲是。心意染著不能捨離，<a class="t" id="t0711a26"></a>令此眾生興意染著，流轉五道周而復始，一<a class="t" id="t0711a27"></a>形毀壞復受一形。世間復有何者牢？所謂五<a class="t" id="t0711a28"></a>盛陰身是。復使眾生類終日翫習不能去離，<a class="t" id="t0711a29"></a>然彼學人執意牢固。能捨此牢有者，可謂<a class="t" id="t0711b01"></a>賢聖，能捨五盛陰身及五欲者，是謂應賢聖<a class="t" id="t0711b02"></a>行，是故說，學能捨牢有也。如選憂曇鉢者，<a class="t" id="t0711b03"></a>善別之人選擇妙華求憂曇鉢，形神疲勞不<a class="t" id="t0711b04"></a>能剋獲，意便疲厭即捨而去，是故說，如選憂<a class="t" id="t0711b05"></a>鉢也。比丘度彼此者，所謂比丘者，破諸結使<a class="t" id="t0711b06"></a>毀辱形體，著衣持鉢行乞度人。度彼此者，謂<a class="t" id="t0711b07"></a>內外六情，內六入外六塵，是故說，比丘度彼<a class="t" id="t0711b08"></a>此也。如蛇脫故皮者，賢聖人，三有牢者，為賢<a class="t" id="t0711b09"></a>聖之道也，聖人能捨賢聖道，入無為泥洹城，<a class="t" id="t0711b10"></a>是故說，如蛇脫故皮也。<a class="t" id="t0711b11"></a></p>
</article>
<aside id="metaarea">
<p>【經文資訊】大正藏第 04 冊 No. 0212 出曜經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 212. It is taken from <a href="http://tripitaka.cbeta.org/T04n0212" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
