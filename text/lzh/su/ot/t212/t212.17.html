<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t212.17">
<article>
<div class="hgroup">
<p class="division">出曜經</p>
<h1>出曜經◎雜品第十七</h1>
</div>
<blockquote class="gatha">
<p><a class="verse-num-sc" id="verse-num-sc464"></a> <a class="vagga-gatha-num-sc" id="vagga-gatha-num-sc17.1"></a><a class="t" id="t0702b08"></a>當念自覺寤，　　慎莫損其行，<a class="t" id="t0702b09"></a><br>
行要修亦安，　　不行行受報。<a class="t" id="t0702b10"></a></p>
</blockquote>
<p><a class="t-linehead" id="t-linehead0702b10"></a>當念自覺寤者，夫人有施為，先當內思惟校<a class="t" id="t0702b11"></a>計熟思。<a class="t" id="t0702b12"></a></p>
<blockquote class="gatha">
<p><a class="verse-num-sc" id="verse-num-sc465"></a> <a class="vagga-gatha-num-sc" id="vagga-gatha-num-sc17.2"></a>善思而思行，　　慎勿失其所，<a class="t" id="t0702b13"></a><br>
慮不失所者，　　失所懷痛憂。<a class="t" id="t0702b14"></a></p>
</blockquote>
<p><a class="t-linehead" id="t-linehead0702b14"></a>是故說，當念自覺寤也。慎莫損其行者，夫<a class="t" id="t0702b15"></a>人有所施為，事情已彰復還懈慢，不究其理<a class="t" id="t0702b16"></a>不禪思惟，或時諷誦亦不通利，臨欲試時捨<a class="t" id="t0702b17"></a>眾逃亡，是謂於學有損。習禪之人念不在<a class="t" id="t0702b18"></a>定流馳萬端，如彼猨猴捨一趣一，於賢聖法<a class="t" id="t0702b19"></a>律乃有大累，是故先達之人教彼後生，卒成<a class="t" id="t0702b20"></a>其道不使漏失，是故說，慎莫失其所也。慮不<a class="t" id="t0702b21"></a>失所者，或有誦人日誦十千解義百千，晝夜<a class="t" id="t0702b22"></a>諷誦不失上下文句，一一分明理不遠義，入<a class="t" id="t0702b23"></a>禪之寂，天雷地震萬響俱作不能動其神，是<a class="t" id="t0702b24"></a>故說，慮不失所者也。失所懷痛憂者，行不專<a class="t" id="t0702b25"></a>己俱興嫉意自墜於淵，皆由行不正故，是故<a class="t" id="t0702b26"></a>說，失所懷痛憂也。<a class="t" id="t0702b27"></a></p>
<blockquote class="gatha">
<p><a class="verse-num-sc" id="verse-num-sc466"></a> <a class="vagga-gatha-num-sc" id="vagga-gatha-num-sc17.3"></a>人當求方便，　　自致獲財寶，<a class="t" id="t0702b28"></a><br>
彼自觀其義，　　意願即果之。<a class="t" id="t0702b29"></a></p>
</blockquote>
<p><a class="t-linehead" id="t-linehead0702b29"></a>人當求方便者，世人多慕周旋四方，孜孜級<a class="t" id="t0702c01"></a>級求救形命皆貪財貨。諸比丘等復求方便，<a class="t" id="t0702c02"></a>誦契經律阿毘曇及諸雜藏，坐禪比丘禪定<a class="t" id="t0702c03"></a>入微，小七大七不失其次，耳錘法財已得功<a class="t" id="t0702c04"></a>德增益其行，是故說，人當求方便，自致財寶<a class="t" id="t0702c05"></a>也。彼自觀其義，意願即果之者，世人思惟，誰<a class="t" id="t0702c06"></a>有富貴積財千萬者，隨所意念費耗財寶，<a class="t" id="t0702c07"></a>學道之人，捐捨妻息去離榮寵，自知功德具<a class="t" id="t0702c08"></a>滿，分別義理問則能答。彼坐禪人復自觀見<a class="t" id="t0702c09"></a>禪定寂靜，得六神通飛騰虛空，作十八變<a class="t" id="t0702c10"></a>勇沒自由，不信道者覩已則信，已信道者遂<a class="t" id="t0702c11"></a>進不退，是故說，彼自觀其義，意願即果之也。<a class="t" id="t0702c12"></a></p>
<blockquote class="gatha">
<p><a class="verse-num-sc" id="verse-num-sc467"></a> <a class="vagga-gatha-num-sc" id="vagga-gatha-num-sc17.4"></a>坐起求方便，　　自求於定明，<a class="t" id="t0702c13"></a><br>
如工練真金，　　除去塵垢冥，<a class="t" id="t0702c14"></a><br>
不為闇所蔽，　　永離老死患。<a class="t" id="t0702c15"></a></p>
</blockquote>
<p><a class="t-linehead" id="t-linehead0702c15"></a>坐起求方便，自求於定明者，所謂坐起者，諸<a class="t" id="t0702c16"></a>疑結使是，人懷懈慢不究其業，彼懈慢人雖<a class="t" id="t0702c17"></a>言起立與坐無異，精勤之人雖言坐臥與立<a class="t" id="t0702c18"></a>無異，是故說，坐起求方便，自求於定明也。<a class="t" id="t0702c19"></a>常當專意求於定，明光無盡無處不照，是故<a class="t" id="t0702c20"></a>說，求於定明也。如工鍊真金，除去塵垢冥者，<a class="t" id="t0702c21"></a>彼大眾中工師巧匠集在彼眾，猶如塵垢物<a class="t" id="t0702c22"></a>為塵所蔽，未被刈除遂增污穢。今此人心<a class="t" id="t0702c23"></a>亦復如是，為婬怒癡垢所染，亦無精光不得<a class="t" id="t0702c24"></a>照曜。是故說曰，如工練真金，除去塵垢冥也。<a class="t" id="t0702c25"></a>不為闇所蔽，永離老死患者，彼修行人，刈治<a class="t" id="t0702c26"></a>塵垢無諸結使，終不為生所屈、不為老所困、<a class="t" id="t0702c27"></a>不為無常所召，是故說，不為暗所蔽，永離老<a class="t" id="t0702c28"></a>死患。<a class="t" id="t0702c29"></a></p>
<blockquote class="gatha">
<p><a class="verse-num-sc" id="verse-num-sc468"></a> <a class="vagga-gatha-num-sc" id="vagga-gatha-num-sc17.5"></a>不羞反羞，　　羞反不羞，<br>
不畏現畏，<a class="t" id="t0703a01"></a>　　畏現不畏，<br>
生為邪見，　　死入地獄。<a class="t" id="t0703a02"></a></p>
</blockquote>
<p><a class="t-linehead" id="t-linehead0703a02"></a>不羞反羞者，或有行人年歲長大，不肯從小<a class="t" id="t0703a03"></a>比丘承受教誡，小比丘所說隨順法教，長老<a class="t" id="t0703a04"></a>羞耻內自思惟：「為少年比丘所授，極懷慚愧<a class="t" id="t0703a05"></a>藏顏無處。」於彼不應起羞而羞，是故說，不羞<a class="t" id="t0703a06"></a>反羞也。羞反不羞者，彼修行人，不誦習契經<a class="t" id="t0703a07"></a>律阿毘曇及諸雜藏，虛受信施衣被飯食病<a class="t" id="t0703a08"></a>瘦醫藥床褥臥具，是故說，羞反不羞也。不畏<a class="t" id="t0703a09"></a>現畏者，滅盡泥洹淡然無為，反更畏之不親<a class="t" id="t0703a10"></a>其行，彼泥洹中無生無老無病無死，亦復無<a class="t" id="t0703a11"></a>天趣人趣地獄餓鬼畜生趣，反更畏之如所<a class="t" id="t0703a12"></a>說。彼凡夫人未曾聞此，本無今無已無當無，<a class="t" id="t0703a13"></a>亦無恐懼安隱，亦復無眾害諸變，捨一切難，<a class="t" id="t0703a14"></a>而更畏之，是故說曰，不畏而現畏也。畏現<a class="t" id="t0703a15"></a>不畏者，五道生死婬怒癡熾然為火所燒，<a class="t" id="t0703a16"></a>漸增生老病死愁憂苦惱不可稱說，亦不畏<a class="t" id="t0703a17"></a>彼更著三有，是故說，畏現不畏也。生為邪<a class="t" id="t0703a18"></a>見，所謂邪見者，可羞不羞不羞反羞，可畏不<a class="t" id="t0703a19"></a>畏不畏反畏，此盡名為邪見。造邪見業，是謂<a class="t" id="t0703a20"></a>生為邪見，死入惡道，作罪多者入惡道，作<a class="t" id="t0703a21"></a>罪中者入畜生，作罪少者入餓鬼。是故說<a class="t" id="t0703a22"></a>曰，邪見墮惡道。<a class="t" id="t0703a23"></a></p>
<blockquote class="gatha">
<p><a class="verse-num-sc" id="verse-num-sc469"></a> <a class="vagga-gatha-num-sc" id="vagga-gatha-num-sc17.6"></a>人前為過，　　後止不犯，<br>
是照世間，<a class="t" id="t0703a24"></a>　　如月雲消。<a class="t" id="t0703a25"></a></p>
</blockquote>
<p><a class="t-linehead" id="t-linehead0703a25"></a>昔佛在舍衛國祇樹給孤獨園。彼時去國界<a class="t" id="t0703a26"></a>不遠有梵志子，名曰無害，常追逐師友，讀梵<a class="t" id="t0703a27"></a>志經典，所事師者耆舊長老，年過八十所納<a class="t" id="t0703a28"></a>妻婦，年幼少壯顏貌端正，女之禮節威儀備<a class="t" id="t0703a29"></a>舉，無害梵志子，亦復端正丈夫姿顏世無雙<a class="t" id="t0703b01"></a>比。時彼女人婬欲熾盛，即捉梵志子無害手，<a class="t" id="t0703b02"></a>「吾敬卿德欲與情交，宜可爾不？」無害聞之，以<a class="t" id="t0703b03"></a>手掩耳：「我寧喪命終不敢聽。」女答之曰：「夫人<a class="t" id="t0703b04"></a>飢渴給以食飲豈不篤意耶？我今婬火熾盛，<a class="t" id="t0703b05"></a>須卿婬水滅之，豈不適我情耶？設當由汝喪<a class="t" id="t0703b06"></a>我命根者，於此經典何用學為？」無害答曰：<a class="t" id="t0703b07"></a>「我從母意犯梵志法死入地獄，豈不抂乎？」時<a class="t" id="t0703b08"></a>彼無害自抴走出門外。時梵志婦蓬頭亂髮<a class="t" id="t0703b09"></a>以土自坌，裂壞衣裳坐地<span class="gaiji">［口＊號］<!--gaiji,,1[口＊號],2&#x21031;,3--></span>哭。長老梵志<a class="t" id="t0703b10"></a>行還見之，問其婦曰：「誰取汝打撲乃爾？」婦答<a class="t" id="t0703b11"></a>梵志：「是汝親信弟子。」梵志聞已內自思惟：「吾<a class="t" id="t0703b12"></a>今不宜彰露此事，彼人備聞害我不疑，當以<a class="t" id="t0703b13"></a>權宜微以誘進，乃獲其身斷其命根。」即呼梵<a class="t" id="t0703b14"></a>志子而告之曰：「汝前後已來，所學呪術皆悉<a class="t" id="t0703b15"></a>備具無有缺漏，然當選擇良日祭祠諸神呪<a class="t" id="t0703b16"></a>乃得行。左手援楯右手援劍，詣彼要道嶮<a class="t" id="t0703b17"></a>路，值人斬之，數滿千人，而取一指如是成鬘，<a class="t" id="t0703b18"></a>呪乃得行。」是時，弊魔復遣鳩槃荼鬼，衛護<a class="t" id="t0703b19"></a>其人使得行惡，斷絕人路無復行人，漸漸乃<a class="t" id="t0703b20"></a>至闍梨違尼園中，人民丘曠舉國被災，又<a class="t" id="t0703b21"></a>少一指不充其數。無害親所生母每生此念：<a class="t" id="t0703b22"></a>「吾子久在曠野，飢寒勤苦必然不疑。」時母送<a class="t" id="t0703b23"></a>餉躬詣彼園，無害遙見便生此念：「吾受師訓<a class="t" id="t0703b24"></a>當辦指鬘，今少一指不充其數。今值我母自<a class="t" id="t0703b25"></a>來送餉，若我先食呪術不成，若我先殺母者<a class="t" id="t0703b26"></a>當犯五逆罪。」梵志子應從佛得度，如來三達<a class="t" id="t0703b27"></a>見彼無害興五逆意殺母不疑。「若審爾者億<a class="t" id="t0703b28"></a>佛不救，吾今宜往拔濟其苦，使母子俱全豈<a class="t" id="t0703b29"></a>不善乎？」即化作比丘，手執應器視地而行，<a class="t" id="t0703c01"></a>循彼徑路直趣彼園，路側行人諸牧牛者<a class="t" id="t0703c02"></a>語曰：「沙門止止！莫從此路，前有暴賊，名曰指<a class="t" id="t0703c03"></a>鬘，前後已來傷害人民不可稱計，我等所忌<a class="t" id="t0703c04"></a>不從此路。沙門單弱，儻為賊所害者不亦劇<a class="t" id="t0703c05"></a>耶？」化人曰：「無苦，賊不害我，吾有禁呪足能<a class="t" id="t0703c06"></a>制彼，使不害我。」轉復前進遂欲至園。指鬘<a class="t" id="t0703c07"></a>遙見有比丘來，歡喜踊躍不能自勝。「吾願果<a class="t" id="t0703c08"></a>矣。必成指鬘，又不害母，呪術成辦。權停我母<a class="t" id="t0703c09"></a>及此餉食，殺彼比丘然後能食。」執刀擎楯<a class="t" id="t0703c10"></a>往逆比丘。無害素是壯士，走及奔馬馳趣<a class="t" id="t0703c11"></a>向佛；佛以神力令彼無害在地頓縮，佛地<a class="t" id="t0703c12"></a>寬舒，如是疲極不能及佛。指鬘舉聲喚沙門<a class="t" id="t0703c13"></a>曰：「止止沙門！吾欲問義。」比丘答曰：「吾自久<a class="t" id="t0703c14"></a>住，卿自不住。」爾時指鬘以偈向比丘說曰：<a class="t" id="t0703c15"></a></p>
<blockquote class="gatha">
<p><a class="verse-num-sc" id="verse-num-sc470"></a> <a class="vagga-gatha-num-sc" id="vagga-gatha-num-sc17.7"></a>「沙門行反言住，　　我住反言不住，<a class="t" id="t0703c16"></a><br>
沙門當說此義，　　云何汝住我不住？」<a class="t" id="t0703c17"></a></p>
</blockquote>
<p><a class="t-linehead" id="t-linehead0703c17"></a>爾時佛復以偈答曰：<a class="t" id="t0703c18"></a></p>
<blockquote class="gatha">
<p><a class="verse-num-sc" id="verse-num-sc471"></a> <a class="vagga-gatha-num-sc" id="vagga-gatha-num-sc17.8"></a>「指鬘我已住，　　無害一切人，<a class="t" id="t0703c19"></a><br>
汝為凶暴人，　　何不改罪過？」<a class="t" id="t0703c20"></a></p>
</blockquote>
<p><a class="t-linehead" id="t-linehead0703c20"></a>廣說如契經偈。爾時指鬘賊即以劍楯、頭上<a class="t" id="t0703c21"></a>指鬘投於深<span class="gaiji">澗<!--gaiji,澗,1[澗-日＋月],2&#x3D4E;,3--></span>，叉手合掌向如來懺悔，復以<a class="t" id="t0703c22"></a>偈讚曰：<a class="t" id="t0703c23"></a></p>
<p><span class="t-juanname">◎出曜經卷第十七</span></p>
<div class="suttainfo" id="juan18">
<p><span class="t-juanname">出曜經卷第十八</span>　<a class="t" id="t0704a01"></a><a class="t" id="t0704a02"></a><a class="t" id="t0704a03"></a><a class="t" id="t0704a04"></a><br>
<span class="t-byline">姚秦涼州沙門竺佛念譯</span><a class="t" id="t0704a05"></a>雜品之二<a class="t" id="t0704a06"></a></p>
</div>
<blockquote class="gatha">
<p><a class="verse-num-sc" id="verse-num-sc472"></a> <a class="vagga-gatha-num-sc" id="vagga-gatha-num-sc17.9"></a>◎「自歸大聖雄，　　欲覲尊沙門，<a class="t" id="t0704a07"></a><br>
今欲自悔過，　　久來所作罪。」<a class="t" id="t0704a08"></a></p>
</blockquote>
<p><a class="t-linehead" id="t-linehead0704a08"></a>爾時世尊還現色相威神炳著，手執指鬘詣<a class="t" id="t0704a09"></a>祇洹精舍告諸比丘：「汝等將此指鬘度為比<a class="t" id="t0704a10"></a>丘。」即如佛教得為道人，清旦著衣持鉢入舍<a class="t" id="t0704a11"></a>衛城分越。爾時城門裏有一牝象，懷妊欲<a class="t" id="t0704a12"></a>產不時得產。象主遙見比丘來即起迎逆。「比<a class="t" id="t0704a13"></a>丘若能使象時產者，可得入城乞；不能使象<a class="t" id="t0704a14"></a>產者，不得入城分越。」比丘答曰：「吾先不誦<a class="t" id="t0704a15"></a>此呪，且小停住，須吾還至世尊所受誦神呪，<a class="t" id="t0704a16"></a>還當呪之使得產。」時指鬘比丘即至世尊所，<a class="t" id="t0704a17"></a>頭面禮足白世尊曰：「向者入城分越，值城<a class="t" id="t0704a18"></a>門裏有象欲產，責我呪術，象得產者然後得<a class="t" id="t0704a19"></a>乞。唯願世尊願受神呪，使象得產使得分<a class="t" id="t0704a20"></a>越。」佛告指鬘：「汝往彼所當以此言呪之：『今<a class="t" id="t0704a21"></a>至誠呪，自生以來初不殺生。』持是至誠語<a class="t" id="t0704a22"></a>使象得產無他。」爾時鴦掘魔從佛受呪術，<a class="t" id="t0704a23"></a>即往呪象安隱得產。時諸人民皆稱：「善哉！世<a class="t" id="t0704a24"></a>間乃有此奇怪之事。此指鬘前後殺生不可<a class="t" id="t0704a25"></a>稱計，今方自呪從生以來初不殺生，持是<a class="t" id="t0704a26"></a>至誠語使象得產無他。」便得入城，街巷人民<a class="t" id="t0704a27"></a>見指鬘來，其中或父母兄弟妻息為指鬘<a class="t" id="t0704a28"></a>所殺者，皆前報怨，或以刀杖瓦石打指鬘極<a class="t" id="t0704a29"></a>使牢熟，破頭傷體裂壞衣被，鉢盂亦破，即<a class="t" id="t0704b01"></a>走出城竟不乞食。還至世尊所，頭面禮足自<a class="t" id="t0704b02"></a>說緣本，佛知其意指鬘受緣報何其速哉？爾<a class="t" id="t0704b03"></a>時世尊漸與說法，即於坐上得須陀洹果乃<a class="t" id="t0704b04"></a>至羅漢六通清徹。</p>
<p><a class="t-linehead" id="t-linehead0704b04"></a>爾時波斯匿王，即集四種<a class="t" id="t0704b05"></a>兵，馬兵象兵車兵步兵，欲往詣彼園與鴦<a class="t" id="t0704b06"></a>掘魔共鬪。出舍衛城中，道聞行人說，鴦掘<a class="t" id="t0704b07"></a>魔大賊受如來教得為比丘，即停兵眾入祇<a class="t" id="t0704b08"></a>洹精舍，與如來相見。爾時世尊知王當來，<a class="t" id="t0704b09"></a>即以神足隱鴦掘魔形使不顯露。時，王波斯<a class="t" id="t0704b10"></a>匿至世尊所，頭面禮足在一面坐，爾時世尊<a class="t" id="t0704b11"></a>即知而問曰：「王嚴備戰具集四種兵，為欲何<a class="t" id="t0704b12"></a>至？」王白佛言：「界內有賊，名鴦掘魔，依嶮作<a class="t" id="t0704b13"></a>賊暴虐無道，故集兵眾欲往攻伐。中路聞人<a class="t" id="t0704b14"></a>說：『鴦掘魔受佛來化得為道次。』不審其人<a class="t" id="t0704b15"></a>今為所在？」佛知王意即攝神足，使王見鴦<a class="t" id="t0704b16"></a>掘魔。王見恐懼面投於地，諸臣扶起以水<a class="t" id="t0704b17"></a>灑之。佛告王曰：「是王大幸遇此小恐，其人<a class="t" id="t0704b18"></a>已得阿羅漢果。設當王詣彼深園見其本形，<a class="t" id="t0704b19"></a>頭戴<span class="corr" title="[詣&gt;指] cf.【麗】">指</span>鬘人血塗體，身執利劍顏色隆怒，王<a class="t" id="t0704b20"></a>當見者心肝摧碎即喪命根。」王白佛言：「如來<a class="t" id="t0704b21"></a>今日未降者降、未度者度，云何世尊！其人乃<a class="t" id="t0704b22"></a>殺無央數人，云何得成羅漢果？」佛言：「無苦，<a class="t" id="t0704b23"></a>行有前後、有熟不熟、有初有終。」爾時世尊觀<a class="t" id="t0704b24"></a>宿因緣，便於大眾而說斯頌：<a class="t" id="t0704b25"></a></p>
<blockquote class="gatha">
<p><a class="verse-num-sc" id="verse-num-sc473"></a> <a class="vagga-gatha-num-sc" id="vagga-gatha-num-sc17.10"></a>「人前為惡，　　以善滅之，<br>
是照世間，<a class="t" id="t0704b26"></a>　　如月雲消。」<a class="t" id="t0704b27"></a></p>
</blockquote>
<p><a class="t-linehead" id="t-linehead0704b27"></a>人前為惡以善滅之者，如彼指鬘，殺害無數<a class="t" id="t0704b28"></a>千人，以賢聖八品道而滅其惡，諸惡已盡永<a class="t" id="t0704b29"></a>無根本，究竟清淨得不起法。是故說，人前為<a class="t" id="t0704c01"></a>惡，以善滅之也。是照世間，如月雲消者，世間<a class="t" id="t0704c02"></a>者其義有三：一名眾生世，二名器世，三名<a class="t" id="t0704c03"></a>陰世。猶如秋月眾星圍繞，於中獨明光照遠<a class="t" id="t0704c04"></a>近，弊惡比丘諸惡已盡，修清淨行，便於大<a class="t" id="t0704c05"></a>眾廣有濟度。是故說，是照世間，如月雲消也。<a class="t" id="t0704c06"></a></p>
<blockquote class="gatha">
<p><a class="verse-num-sc" id="verse-num-sc474"></a> <a class="vagga-gatha-num-sc" id="vagga-gatha-num-sc17.11"></a>人前為惡，　　以善滅之，<br>
世間愛著，<a class="t" id="t0704c07"></a>　　念空其義。<a class="t" id="t0704c08"></a></p>
</blockquote>
<p><a class="t-linehead" id="t-linehead0704c08"></a>人前為惡，以善滅之者，夫作惡皆由愛著，彼<a class="t" id="t0704c09"></a>梵志妻興惡向無害，皆由愛心。是故說，人前<a class="t" id="t0704c10"></a>為惡，以善滅之也。世間愛著，念空其義者，愛<a class="t" id="t0704c11"></a>心深固流轉三界，受四生分迴趣五道，皆由<a class="t" id="t0704c12"></a>愛著不能捨離，行人分別虛而不真，知皆空<a class="t" id="t0704c13"></a>寂不可恃怙，是故說，世間愛著，念空其義也。<a class="t" id="t0704c14"></a></p>
<blockquote class="gatha">
<p><a class="verse-num-sc" id="verse-num-sc475"></a> <a class="vagga-gatha-num-sc" id="vagga-gatha-num-sc17.12"></a>少壯捨家，　　盛修佛教，<br>
是照世間，<a class="t" id="t0704c15"></a>　　如月雲消。<a class="t" id="t0704c16"></a></p>
</blockquote>
<p><a class="t-linehead" id="t-linehead0704c16"></a>佛契經說：「因象師喻，時象師教訓少壯象，<a class="t" id="t0704c17"></a>樂於曠野不被調御，即於曠野命終，復有中<a class="t" id="t0704c18"></a>象不被調御，於彼取命終。少壯比丘此亦如<a class="t" id="t0704c19"></a>是，不被教訓而取命終，長老比丘不被教訓<a class="t" id="t0704c20"></a>而取命終。」比丘當知此亦如是，少壯象調御<a class="t" id="t0704c21"></a>而取命終，中年象被調御而取命終，少壯比<a class="t" id="t0704c22"></a>丘被教訓而取命終，長老比丘被教訓得賢<a class="t" id="t0704c23"></a>聖法而取命終。少壯比丘盛修佛教，無所漏<a class="t" id="t0704c24"></a>失具足佛法。云何為具足？越次取證成無上<a class="t" id="t0704c25"></a>果，是故說，少壯捨家，盛修佛教也。是照世間，<a class="t" id="t0704c26"></a>如月雲消者，猶如秋月光明遠照也。<a class="t" id="t0704c27"></a></p>
<blockquote class="gatha">
<p><a class="verse-num-sc" id="verse-num-sc476"></a> <a class="vagga-gatha-num-sc" id="vagga-gatha-num-sc17.13"></a>少壯捨家，　　盛修佛教，<br>
世間愛著，<a class="t" id="t0704c28"></a>　　念空其義。<a class="t" id="t0704c29"></a></p>
</blockquote>
<p><a class="t-linehead" id="t-linehead0704c29"></a>少壯捨家者，欲斷愛著，諸天、阿須倫所見敬<a class="t" id="t0705a01"></a>侍，加留羅、乾沓和等皆悉承事供養，是故<a class="t" id="t0705a02"></a>說，世間愛著，念空其義也。<a class="t" id="t0705a03"></a></p>
<blockquote class="gatha">
<p><a class="verse-num-sc" id="verse-num-sc477"></a> <a class="vagga-gatha-num-sc" id="vagga-gatha-num-sc17.14"></a>生不施惱，　　死而不慼，<br>
是見道悍，<a class="t" id="t0705a04"></a>　　應中勿憂。<a class="t" id="t0705a05"></a></p>
</blockquote>
<p><a class="t-linehead" id="t-linehead0705a05"></a>生不施惱，死而不慼者，自生以來不殺盜婬<a class="t" id="t0705a06"></a>妷，不犯諸邪，臨命終時，神識澄靜亦不驚懼，<a class="t" id="t0705a07"></a>亦復不見地獄畜生餓鬼，不見弊惡鬼，但見<a class="t" id="t0705a08"></a>吉祥瑞應，是故說，生不施惱，死而不慼也。是<a class="t" id="t0705a09"></a>見道悍，應中勿憂者，彼見諦人已離五難，雖<a class="t" id="t0705a10"></a>在憂慼之間淡然無為，亦不悲號哭泣生諸<a class="t" id="t0705a11"></a>眾惱，是故說，是見道悍，應中勿憂也。<a class="t" id="t0705a12"></a></p>
<blockquote class="gatha">
<p><a class="verse-num-sc" id="verse-num-sc478"></a> <a class="vagga-gatha-num-sc" id="vagga-gatha-num-sc17.15"></a>生不施惱，　　死而不慼，<br>
是見道悍，<a class="t" id="t0705a13"></a>　　在親獨明。<a class="t" id="t0705a14"></a></p>
</blockquote>
<p><a class="t-linehead" id="t-linehead0705a14"></a>生不施惱，死而不慼者，自生已來，不由父母<a class="t" id="t0705a15"></a>兄弟宗親五族而行惡法也，是故說，在親而<a class="t" id="t0705a16"></a>獨明。<a class="t" id="t0705a17"></a></p>
<blockquote class="gatha">
<p><a class="verse-num-sc" id="verse-num-sc479"></a> <a class="vagga-gatha-num-sc" id="vagga-gatha-num-sc17.16"></a>斷濁黑法，　　學惟清白，<br>
渡淵不反，<a class="t" id="t0705a18"></a>　　棄猗行止，<br>
不復染樂，　　欲斷無憂。<a class="t" id="t0705a19"></a></p>
</blockquote>
<p><a class="t-linehead" id="t-linehead0705a19"></a>斷濁黑法者，云何名為濁黑法？答曰：「一切<a class="t" id="t0705a20"></a>諸使縛結塵垢，一切諸不善法退墮法、諸染<a class="t" id="t0705a21"></a>著生死者，當斷已斷永斷。」是故說，斷濁黑法<a class="t" id="t0705a22"></a>也。學惟清白者，云何名曰清白法？答曰：<a class="t" id="t0705a23"></a>「意止、意斷、神足、根、力、覺意、八正道，三十七品，<a class="t" id="t0705a24"></a>正使有法離於生死得出要者，亦名清白法。」<a class="t" id="t0705a25"></a>是故說，學惟清白也。渡淵不反者，何以故<a class="t" id="t0705a26"></a>名為淵？所謂淵者，流在界趣轉增生死，由此<a class="t" id="t0705a27"></a>淵故流轉生死不可稱記，墮三塗八難，是故<a class="t" id="t0705a28"></a>世尊說，當滅四淵求無上道。是故說，渡淵不<a class="t" id="t0705a29"></a>反也。棄猗行止者，云何為猗？所謂猗者，<a class="t" id="t0705b01"></a>猗欲不善法，是故如來說，棄猗無著乃謂<a class="t" id="t0705b02"></a>真行。是故說，棄猗行止也。不復染樂者，不<a class="t" id="t0705b03"></a>染五樂，親近賢聖律終不捨離，是故說，不復<a class="t" id="t0705b04"></a>樂也。欲斷無憂者，夫人不至於無為，皆由<a class="t" id="t0705b05"></a>有欲，染著女色興意思想，念彼色貌髮毛<span class="corr" title="[瓜&gt;爪]">爪</span><a class="t" id="t0705b06"></a>齒肥白端正；行人執意除去彼念，欲想便息<a class="t" id="t0705b07"></a>不復熾然。是故說，欲斷無憂也。<a class="t" id="t0705b08"></a></p>
<blockquote class="gatha">
<p><a class="verse-num-sc" id="verse-num-sc480"></a> <a class="vagga-gatha-num-sc" id="vagga-gatha-num-sc17.17"></a>愛欲意為田，　　婬怒癡為種，<a class="t" id="t0705b09"></a><br>
故施度世者，　　得福無有量。<a class="t" id="t0705b10"></a></p>
</blockquote>
<p><a class="t-linehead" id="t-linehead0705b10"></a>愛欲意為田者，猶如荒田穢地不數修治，菅<a class="t" id="t0705b11"></a>草競生傷害良苗，穀子不滋時不豐熟，人<a class="t" id="t0705b12"></a>染著愛欲亦如是，是故說，愛欲意為田也。婬<a class="t" id="t0705b13"></a>怒癡為種者，夫行人習行常自觀察，若人種<a class="t" id="t0705b14"></a>德，為施何處而獲果報？答曰：「施無空入者少，<a class="t" id="t0705b15"></a>施空入者多。」云何施無空入者少？答曰：「諸<a class="t" id="t0705b16"></a>在外道異學及裸形梵志尼乾子等，愚人好<a class="t" id="t0705b17"></a>施於中望福，於十六分而不獲一。」猶如穢田<a class="t" id="t0705b18"></a>傷害善苗，穢行梵志傷害善根，為婬怒癡<a class="t" id="t0705b19"></a>所覆不生道果。是故說，婬怒癡為種，故施度<a class="t" id="t0705b20"></a>世者也。得福無有量者，嘆說如來聖眾施福<a class="t" id="t0705b21"></a>之報，於大眾之中有斷欲人，所施雖少獲福<a class="t" id="t0705b22"></a>無量，所得果報不可稱計，是故說，故施度世<a class="t" id="t0705b23"></a>者，得福無有量。<a class="t" id="t0705b24"></a></p>
<blockquote class="gatha">
<p><a class="verse-num-sc" id="verse-num-sc481"></a> <a class="vagga-gatha-num-sc" id="vagga-gatha-num-sc17.18"></a>猶如穢惡田，　　瞋恚滋蔓生，<a class="t" id="t0705b25"></a><br>
是故當離恚，　　施報無有量。<a class="t" id="t0705b26"></a></p>
</blockquote>
<p><a class="t-linehead" id="t-linehead0705b26"></a>猶如穢惡田，瞋恚滋蔓生者，何以故名為穢<a class="t" id="t0705b27"></a>惡？所以名穢惡者，亦自毀己復毀他人。所<a class="t" id="t0705b28"></a>以自毀者，瞋恚熾盛顏色變易本性改異，是<a class="t" id="t0705b29"></a>謂自毀。復毀他人者，瞋恚熾盛毀損他人，乃<a class="t" id="t0705c01"></a>至失其命根。是故說，猶如穢惡田，瞋恚滋蔓<a class="t" id="t0705c02"></a>生也。是故當離恚，施報無有量者，人不懷<a class="t" id="t0705c03"></a>恚後受恚報，人由瞋恚亡國破家，皆由瞋恚，<a class="t" id="t0705c04"></a>仁施福德施無恚者，獲福無量，是故說，當離<a class="t" id="t0705c05"></a>恚施，報無量也。<a class="t" id="t0705c06"></a></p>
<blockquote class="gatha">
<p><a class="verse-num-sc" id="verse-num-sc482"></a> <a class="vagga-gatha-num-sc" id="vagga-gatha-num-sc17.19"></a>猶如穢惡田，　　愚癡穢惡生，<a class="t" id="t0705c07"></a><br>
是故當離愚，　　獲報無有量。<a class="t" id="t0705c08"></a></p>
</blockquote>
<p><a class="t-linehead" id="t-linehead0705c08"></a>猶如穢惡田，愚癡穢惡生者，猶彼盲人目不<a class="t" id="t0705c09"></a>覩高原平地，亦不見善色惡色青黃赤白。此<a class="t" id="t0705c10"></a>眾生類亦復如是，以無明闇法而自纏絡，不<a class="t" id="t0705c11"></a>覩四諦善不善法，覆蔽慧明及三十七道品。<a class="t" id="t0705c12"></a>外道異學及諸梵志，癡所覆蓋不識道真。如<a class="t" id="t0705c13"></a>來聖眾，永無此患。是故說，猶如穢惡田，愚癡<a class="t" id="t0705c14"></a>滋蔓生也。是故當離愚，獲福無有量者，彼<a class="t" id="t0705c15"></a>修行人欲求無愚者，當從何求？答曰：「當從<a class="t" id="t0705c16"></a>如來聖眾求。何以故？已其聖眾觀察本末，<a class="t" id="t0705c17"></a>若大若小若好若醜，分別四諦眼明智覺毫<a class="t" id="t0705c18"></a>釐不失，施彼如來聖眾無有愚癡者，獲報無<a class="t" id="t0705c19"></a>量也。」是故說，當離癡施，報無有量也。<a class="t" id="t0705c20"></a></p>
<blockquote class="gatha">
<p><a class="verse-num-sc" id="verse-num-sc483"></a> <a class="vagga-gatha-num-sc" id="vagga-gatha-num-sc17.20"></a>猶如穢惡田，　　憍慢滋蔓生，<a class="t" id="t0705c21"></a><br>
是故當離慢，　　獲報無有量。<a class="t" id="t0705c22"></a></p>
</blockquote>
<p><a class="t-linehead" id="t-linehead0705c22"></a>猶如穢惡田，憍慢滋蔓生者，外道異學憍慢<a class="t" id="t0705c23"></a>最甚，是故如來說偈曰：「婆羅門憍慢滋多，<a class="t" id="t0705c24"></a>從今世命終，當生六趣中，鷄猪狗狼驢五泥<a class="t" id="t0705c25"></a>犁六，施彼人者不獲其報。」是故說，猶如穢惡<a class="t" id="t0705c26"></a>田，憍慢為滋多也。是故當離慢，獲報無有量<a class="t" id="t0705c27"></a>者，於如來大法中除去憍慢，或時著衣持鉢<a class="t" id="t0705c28"></a>入村乞食，下意自卑如旃陀童女，身被寶衣<a class="t" id="t0705c29"></a>價直百千，若詣他舍倚門侍立不敢入舍。侮<a class="t" id="t0706a01"></a>慢比丘亦復如是，本出豪族自苦其形修乞<a class="t" id="t0706a02"></a>士法，御心調意如執利劍，手執鉢盂如世窮<a class="t" id="t0706a03"></a>人，閻浮利人以髮為飾，我沙門便取剃之，閻<a class="t" id="t0706a04"></a>浮利人衣裳多貪，白淨沙門染污為色，閻浮<a class="t" id="t0706a05"></a>利人諸犯罪者逐著深山，沙門山藪為家，無<a class="t" id="t0706a06"></a>欲之人執行如是，況得向果者心可移乎？是<a class="t" id="t0706a07"></a>故說，當離憍慢，獲報無有量也。<a class="t" id="t0706a08"></a></p>
<blockquote class="gatha">
<p><a class="verse-num-sc" id="verse-num-sc484"></a> <a class="vagga-gatha-num-sc" id="vagga-gatha-num-sc17.21"></a>猶如穢惡田，　　貪欲為滋蔓，<a class="t" id="t0706a09"></a><br>
是故當離貪，　　獲報無有量。<a class="t" id="t0706a10"></a></p>
</blockquote>
<p><a class="t-linehead" id="t-linehead0706a10"></a>猶如穢惡田，貪欲為滋蔓者，人懷慳貪至死<a class="t" id="t0706a11"></a>不改，或由慳貪傷夭命根，是故智者去離慳<a class="t" id="t0706a12"></a>貪，是故說，猶如穢惡田，貪欲為滋蔓，是故當<a class="t" id="t0706a13"></a>離貪，獲報無有量也。<a class="t" id="t0706a14"></a></p>
<blockquote class="gatha">
<p><a class="verse-num-sc" id="verse-num-sc485"></a> <a class="vagga-gatha-num-sc" id="vagga-gatha-num-sc17.22"></a>六增上王，　　染為染首，<br>
無染則離，<a class="t" id="t0706a15"></a>　　染者謂愚。<a class="t" id="t0706a16"></a></p>
</blockquote>
<p><a class="t-linehead" id="t-linehead0706a16"></a>六增上王者，所謂王者何者是？曰意也。以<a class="t" id="t0706a17"></a>次數者則名六，逆數者亦為六。增上者，意<a class="t" id="t0706a18"></a>動則五隨走作五情，設使諸入盡意所造。如<a class="t" id="t0706a19"></a>佛契經說，猶如五根各各有境界，不相錯涉<a class="t" id="t0706a20"></a>亦不相侵。意者至此五處最為原首，侵彼<a class="t" id="t0706a21"></a>五界，設使五情不得停住，於五事中最勝<a class="t" id="t0706a22"></a>最妙，是故名為王。是故說，六為增上王也。染<a class="t" id="t0706a23"></a>為染首者，云何為染？所謂染者，染色聲香味<a class="t" id="t0706a24"></a>細滑法，是故說，染為染首。無染則離者，云<a class="t" id="t0706a25"></a>何名無染？所謂無染者阿羅漢是。雖言須陀<a class="t" id="t0706a26"></a>洹諸塵垢盡得法眼淨，不永得淨；羅漢者永<a class="t" id="t0706a27"></a>已得淨，是故說，無染則離也。染者謂愚，愚<a class="t" id="t0706a28"></a>人所習習，著色香味細滑法，應思惟者然不<a class="t" id="t0706a29"></a>思惟，不應思惟者反更思惟，是故說，染者謂<a class="t" id="t0706b01"></a>愚也。<a class="t" id="t0706b02"></a></p>
<blockquote class="gatha">
<p><a class="verse-num-sc" id="verse-num-sc486"></a> <a class="vagga-gatha-num-sc" id="vagga-gatha-num-sc17.23"></a>骨幹以為城，　　肉血而塗之，<a class="t" id="t0706b03"></a><br>
根門盡開張，　　結賊得縱逸。<a class="t" id="t0706b04"></a></p>
</blockquote>
<p><a class="t-linehead" id="t-linehead0706b04"></a>骨幹以為城，肉血而塗之者，所謂城者，以五<a class="t" id="t0706b05"></a>陰身為牆，骨幹垣壁以血染之，若當以內物<a class="t" id="t0706b06"></a>現露於外者，便生惡露觀，不染著身，興不可<a class="t" id="t0706b07"></a>樂想，以其皮膚覆骨莊飾為形，智者觀察無<a class="t" id="t0706b08"></a>一可貪，是故<span class="corr" title="[賊&gt;說]">說</span>，骨幹以為城，肉血而塗之。根<a class="t" id="t0706b09"></a>門盡開張，結賊得縱逸者，眼根開張受於外<a class="t" id="t0706b10"></a>色，曰誰開乎？答曰：「由不思惟，故使結賊得入<a class="t" id="t0706b11"></a><span class="corr" title="[却&gt;劫] cf.【麗】">劫</span>善根財貨。」耳鼻口身心亦復如是，意根開<a class="t" id="t0706b12"></a>張結賊得入，是故說，根門得開張，結賊得縱<a class="t" id="t0706b13"></a>逸也。<a class="t" id="t0706b14"></a></p>
<blockquote class="gatha">
<p><a class="verse-num-sc" id="verse-num-sc487"></a> <a class="vagga-gatha-num-sc" id="vagga-gatha-num-sc17.24"></a>有緣則增苦，　　觀彼三因縛，<a class="t" id="t0706b15"></a><br>
滅之由賢眾，　　不從外愚除。<a class="t" id="t0706b16"></a></p>
</blockquote>
<p><a class="t-linehead" id="t-linehead0706b16"></a>有緣則增苦者，前有因緣後生增苦，前無<a class="t" id="t0706b17"></a>因緣苦何由生？猶如泉源出水成江河，此亦<a class="t" id="t0706b18"></a>如是，因前有緣則有苦際，漸漸增長至四百<a class="t" id="t0706b19"></a>四患，是故說，有緣則增苦也。觀彼三因縛者，<a class="t" id="t0706b20"></a>猶如遇事人閉在作坊役使不住，此亦如是，<a class="t" id="t0706b21"></a>五盛陰身以結使為縛，憂愁苦惱役使心識<a class="t" id="t0706b22"></a>不得停住，復當經歷四百四病，是故說，觀彼<a class="t" id="t0706b23"></a>三因縛也。滅之由賢眾者，夫欲信施當詣大<a class="t" id="t0706b24"></a>眾，施少獲福多，猶如勇健丈夫能却外敵摧<a class="t" id="t0706b25"></a>敗彼眾，乃名勇健，加得賞賜過出眾人。如來<a class="t" id="t0706b26"></a>賢眾亦復如是，如海納萬川不拒細流，有<a class="t" id="t0706b27"></a>來供養者不存用喜，不供養者亦不憂慼，是<a class="t" id="t0706b28"></a>故說，滅之由賢眾也。不從外愚除者，世愚<a class="t" id="t0706b29"></a>惑人顛倒來久計著吾我，著五陰身計為實<a class="t" id="t0706c01"></a>身，猶如有人曾不被毒蛇螫而不避之，曾不<a class="t" id="t0706c02"></a>被結使縛者而造其行，為外塵所染，是故說，<a class="t" id="t0706c03"></a>不從外愚除也。何以故名為雜？所以言雜者，<a class="t" id="t0706c04"></a>偈義種種演說不同，餘偈單義不與此同，是<a class="t" id="t0706c05"></a>故說雜也<span class="t-note">（雜品第十七竟）</span>。<a class="t" id="t0706c06"></a></p>
</article>
<aside id="metaarea">
<p>【經文資訊】大正藏第 04 冊 No. 0212 出曜經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 212. It is taken from <a href="http://tripitaka.cbeta.org/T04n0212" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
