<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t210.1">
<article>
<div class="hgroup">
<p class="division">法句經</p>
<h1>無常品第一二十有一章</h1>
</div>
<div class="suttainfo">
<p><span class="juannum">No. 210</span><a class="t" id="0559a01"></a><a class="t" id="0559a02"></a><a class="t" id="0559a03"></a><br>
<span class="t-juanname">法句經卷上</span><a class="t" id="0559a04"></a><a class="t" id="0559a05"></a><br>
<span class="t-byline">尊者法救撰</span><a class="t" id="0559a06"></a><br>
<span class="t-byline">吳天竺沙門維祇難等譯</span><a class="t" id="0559a07"></a></p>
</div>
<p><a class="t" id="0559a08"></a><a class="t-linehead" id="t-linehead0559a08"></a>無常品者，寤欲昏亂，榮命難保，唯道是<a class="t" id="0559a09"></a>真。<a class="t" id="0559a10"></a></p>
<blockquote class="gatha">
<p><a class="text-gatha-number" id="1"></a><a class="vagga-gatha-number" id="1.1"></a>睡眠解寤，　　宜歡喜思，<br>
聽我所說，<a class="t" id="0559a11"></a>　　撰記佛言。</p>
<p><a class="text-gatha-number" id="2"></a><a class="vagga-gatha-number" id="1.2"></a>所行非常，　　謂興衰法，<a class="t" id="0559a12"></a><br>
夫生輙死，　　此滅為樂。</p>
<p><a class="text-gatha-number" id="3"></a><a class="vagga-gatha-number" id="1.3"></a>譬如陶家，<a class="t" id="0559a13"></a>　　埏埴作器，<br>
一切要壞；　　人命亦然。<a class="t" id="0559a14"></a></p>
<p><a class="text-gatha-number" id="4"></a><a class="vagga-gatha-number" id="1.4"></a>如河駛流，　　往而不返；<br>
人命如是，<a class="t" id="0559a15"></a>　　逝者不還。</p>
<p><a class="text-gatha-number" id="5"></a><a class="vagga-gatha-number" id="1.5"></a>譬人操杖，　　行牧食牛；<a class="t" id="0559a16"></a><br>
老死猶然，　　亦養命去。</p>
<p><a class="text-gatha-number" id="6"></a><a class="vagga-gatha-number" id="1.6"></a>千百非一，<a class="t" id="0559a17"></a>　　族姓男女，<br>
貯聚財產，　　無不衰喪。<a class="t" id="0559a18"></a></p>
<p><a class="text-gatha-number" id="7"></a><a class="vagga-gatha-number" id="1.7"></a>生者日夜，　　命自攻削，<br>
壽之消盡，<a class="t" id="0559a19"></a>　　如<span class="gaiji">［榮-木＋巾］<!--gaiji,,1[榮-木＋巾],2&#x2210B;,3--></span><span class="gaiji">［雨／井］<!--gaiji,,1[雨／井],2&#x4A0D;,3--></span>水。</p>
<p><a class="text-gatha-number" id="8"></a><a class="vagga-gatha-number" id="1.8"></a>常者皆盡，　　高者亦墮，<a class="t" id="0559a20"></a><br>
合會有離，　　生者有死。</p>
<p><a class="text-gatha-number" id="9"></a><a class="vagga-gatha-number" id="1.9"></a>眾生相剋，<a class="t" id="0559a21"></a>　　以喪其命，<br>
隨行所墮，　　自受殃福。<a class="t" id="0559a22"></a></p>
<p><a class="text-gatha-number" id="10"></a><a class="vagga-gatha-number" id="1.10"></a>老見苦痛，　　死則意去；<br>
樂家縛獄，<a class="t" id="0559a23"></a>　　貪世不斷。</p>
<p><a class="text-gatha-number" id="11"></a><a class="vagga-gatha-number" id="1.11"></a>咄嗟老至，　　色變作耄；<a class="t" id="0559a24"></a><br>
少時如意，　　老見蹈藉。</p>
<p><a class="text-gatha-number" id="12"></a><a class="vagga-gatha-number" id="1.12"></a>雖壽百歲，<a class="t" id="0559a25"></a>　　亦死過去；<br>
為老所厭，　　病條至際。<a class="t" id="0559a26"></a></p>
<p><a class="text-gatha-number" id="13"></a><a class="vagga-gatha-number" id="1.13"></a>是日已過，　　命則隨減，<br>
如少水魚，<a class="t" id="0559a27"></a>　　斯有何樂？</p>
<p><a class="text-gatha-number" id="14"></a><a class="vagga-gatha-number" id="1.14"></a>老則色衰，　　所病自壞，<a class="t" id="0559a28"></a><br>
形敗腐朽，　　命終自然。</p>
<p><a class="text-gatha-number" id="15"></a><a class="vagga-gatha-number" id="1.15"></a>是身何用？<a class="t" id="0559a29"></a>　　恒漏臭處，<br>
為病所困，　　有老死患。<a class="t" id="0559b01"></a></p>
<p><a class="text-gatha-number" id="16"></a><a class="vagga-gatha-number" id="1.16"></a>嗜欲自恣，　　非法是增，<br>
不見聞變，<a class="t" id="0559b02"></a>　　壽命無常。</p>
<p><a class="text-gatha-number" id="17"></a><a class="vagga-gatha-number" id="1.17"></a>非有子恃，　　亦非父兄，<a class="t" id="0559b03"></a><br>
為死所迫，　　無親可怙。</p>
<p><a class="text-gatha-number" id="18"></a><a class="vagga-gatha-number" id="1.18"></a>晝夜慢惰，<a class="t" id="0559b04"></a>　　老不止婬，<br>
有財不施，　　不受佛言。<a class="t" id="0559b05"></a><br>
有此四弊，　　為自侵欺。<a class="t" id="0559b06"></a></p>
<p><a class="text-gatha-number" id="19"></a><a class="vagga-gatha-number" id="1.19"></a>非空非海中，　　非入山石間，<a class="t" id="0559b07"></a><br>
無有地方所，　　脫之不受死。<a class="t" id="0559b08"></a></p>
<p><a class="text-gatha-number" id="20"></a><a class="vagga-gatha-number" id="1.20"></a>是務是吾作，　　當作令致是，<a class="t" id="0559b09"></a><br>
人為此<span class="gaiji">［跳-兆＋參］<!--gaiji,,1[跳-兆＋參],2,3--></span>擾，　　履踐老死憂。<a class="t" id="0559b10"></a></p>
<p><a class="text-gatha-number" id="21"></a><a class="vagga-gatha-number" id="1.21"></a>知此能自淨，　　如是見生盡，<a class="t" id="0559b11"></a><br>
比丘厭魔兵，　　從生死得度。<a class="t" id="0559b12"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href="http://tripitaka.cbeta.org/T04n0210" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T210">comparative edition.</a></p>
</aside>
</section>
</div>
</body>
</html>
