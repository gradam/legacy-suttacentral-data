<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t210.22">
<article>
<div class="hgroup">
<p class="division">法句經</p>
<h1>述佛品法句經第二十二二十有一章</h1>
</div>
<div class="suttainfo">
<p><span class="juannum">No. 210</span><a class="t" id="0567a01"></a><a class="t" id="0567a02"></a><a class="t" id="0567a03"></a><br>
<span class="t-juanname">法句經卷下</span><a class="t" id="0567a04"></a><a class="t" id="0567a05"></a><br>
<span class="t-byline">尊者法救撰</span><a class="t0567a06"><br>
<span class="t-byline">吳天竺沙門維祇難等譯</span></a><a class="t" id="0567a07"></a></p>
</div>
<p><a class="t" id="0567a08"></a><a class="t-linehead" id="t-linehead0567a08"></a>述佛品者，道佛神德，無不利度，明為世則。<a class="t" id="0567a09"></a></p>
</article>
</section>
</div>
<blockquote class="gatha">
<p><a class="text-gatha-number" id="359"></a><a class="vagga-gatha-number" id="22.1"></a>己勝不受惡，　　一切勝世間，<a class="t" id="0567a10"></a><br>
叡智廓無彊，　　開曚令入道。<a class="t" id="0567a11"></a></p>
<p><a class="text-gatha-number" id="360"></a><a class="vagga-gatha-number" id="22.2"></a>決網無罣礙，　　愛盡無所積，<a class="t" id="0567a12"></a><br>
佛意深無極，　　未踐迹令踐。<a class="t" id="0567a13"></a></p>
<p><a class="text-gatha-number" id="361"></a><a class="vagga-gatha-number" id="22.3"></a>勇健立一心，　　出家日夜滅，<a class="t" id="0567a14"></a><br>
根斷無欲意，　　學正念清明。<a class="t" id="0567a15"></a></p>
<p><a class="text-gatha-number" id="362"></a><a class="vagga-gatha-number" id="22.4"></a>見諦淨無穢，　　已度五道淵，<a class="t" id="0567a16"></a><br>
佛出照世間，　　為除眾憂苦。<a class="t" id="0567a17"></a></p>
<p><a class="text-gatha-number" id="363"></a><a class="vagga-gatha-number" id="22.5"></a>得生人道難、　　生壽亦難得；<a class="t" id="0567a18"></a><br>
世間有佛難，　　佛法難得聞。<a class="t" id="0567a19"></a></p>
<p><a class="text-gatha-number" id="364"></a><a class="vagga-gatha-number" id="22.6"></a>我既無歸保，　　亦獨無伴侶，<a class="t" id="0567a20"></a><br>
積一行得佛，　　自然通聖道。<a class="t" id="0567a21"></a></p>
<p><a class="text-gatha-number" id="365"></a><a class="vagga-gatha-number" id="22.7"></a>船師能渡水，　　精進為橋梁，<a class="t" id="0567a22"></a><br>
人以種姓繫，　　度者為健雄。<a class="t" id="0567a23"></a></p>
<p><a class="text-gatha-number" id="366"></a><a class="vagga-gatha-number" id="22.8"></a>壞惡度為佛，　　止地為梵志，<a class="t" id="0567a24"></a><br>
除饉為學法，　　斷種為弟子。<a class="t" id="0567a25"></a></p>
<p><a class="text-gatha-number" id="367"></a><a class="vagga-gatha-number" id="22.9"></a>觀行忍第一，　　佛說泥洹最，<a class="t" id="0567a26"></a><br>
捨罪作沙門，　　無嬈害於彼。<a class="t" id="0567a27"></a></p>
<p><a class="text-gatha-number" id="368"></a><a class="vagga-gatha-number" id="22.10"></a>不嬈亦不惱，　　如戒一切持，<a class="t" id="0567a28"></a><br>
少食捨身貪，　　有行幽隱處。<a class="t" id="0567a29"></a><br>
意諦以有<span class="gaiji">黠<!--gaiji,黠,1[烈-列＋（里＊吉）],2,3--></span>，　　是能奉佛教。<a class="t" id="0567b01"></a></p>
<p><a class="text-gatha-number" id="369"></a><a class="vagga-gatha-number" id="22.11"></a>諸惡莫作，　　諸善奉行，<br>
自淨其意，<a class="t" id="0567b02"></a>　　是諸佛教。</p>
<p><a class="text-gatha-number" id="370"></a><a class="vagga-gatha-number" id="22.12"></a>佛為尊貴，　　斷漏無婬，<a class="t" id="0567b03"></a><br>
諸釋中雄，　　一群從心。</p>
<p><a class="text-gatha-number" id="371"></a><a class="vagga-gatha-number" id="22.13"></a>快哉福報，<a class="t" id="0567b04"></a>　　所願皆成，<br>
敏於上寂，　　自致泥洹。<a class="t" id="0567b05"></a></p>
<p><a class="text-gatha-number" id="372"></a><a class="vagga-gatha-number" id="22.14"></a>或多自歸，　　山川樹神，<br>
廟立圖像，<a class="t" id="0567b06"></a>　　祭祠求福；</p>
<p><a class="text-gatha-number" id="373"></a><a class="vagga-gatha-number" id="22.15"></a>自歸如是，　　非吉、非上，<a class="t" id="0567b07"></a><br>
彼不能來，　　度我眾苦。</p>
<p><a class="text-gatha-number" id="374"></a><a class="vagga-gatha-number" id="22.16"></a>如有自歸，<a class="t" id="0567b08"></a>　　佛法聖眾，<br>
道德四諦，　　必見正慧。<a class="t" id="0567b09"></a></p>
<p><a class="text-gatha-number" id="375"></a><a class="vagga-gatha-number" id="22.17"></a>生死極苦，　　從諦得度，<br>
度世八道，<a class="t" id="0567b10"></a>　　斯除眾苦。</p>
<p><a class="text-gatha-number" id="376"></a><a class="vagga-gatha-number" id="22.18"></a>自歸三尊，　　最吉、最上，<a class="t" id="0567b11"></a><br>
唯獨有是，　　度一切苦。</p>
<p><a class="text-gatha-number" id="377"></a><a class="vagga-gatha-number" id="22.19"></a>士如中正，<a class="t" id="0567b12"></a>　　志道不慳，<br>
利哉！斯人，　　自歸佛者。<a class="t" id="0567b13"></a></p>
<p><a class="text-gatha-number" id="378"></a><a class="vagga-gatha-number" id="22.20"></a>明人難值，　　亦不比有，<br>
其所生處，<a class="t" id="0567b14"></a>　　族親蒙慶。</p>
<p><a class="text-gatha-number" id="379"></a><a class="vagga-gatha-number" id="22.21"></a>諸佛興快，　　說經道快，<a class="t" id="0567b15"></a><br>
眾聚和快，　　和則常安。<a class="t" id="0567b16"></a></p>
</blockquote>
<aside id="metaarea">
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href="http://tripitaka.cbeta.org/T04n0210" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T210">comparative edition.</a></p>
</aside>
</body>
</html>
