<!doctype html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="t1670b2.45">
<article>
<div class="mirror hgroup">
<h1 class="mirror-row"><span class="mirror-left latin">T No. 1670B</span><span class="mirror-right">那先比丘經</span></h1>
<p class="mirror-row"><span class="mirror-left latin">2.45.</span><span class="mirror-right">四五</span></p>
</div>
<p>王復問那先。
<a class="t" id="t0715a25"></a>那先寧曾見佛不。那先言未曾見也。王言那
<a class="t" id="t0715a26"></a>先諸師寧曾見佛不。那先言諸師亦不見佛
<a class="t" id="t0715a27"></a>也。如使那先及諸師不見佛者定為無有佛
<a class="t" id="t0715a28"></a>也。那先問王言。王見五百水所合聚處不。王
<a class="t" id="t0715a29"></a>言我不見也。那先言王父及太父皆見是水
<a class="t" id="t0715b01"></a>不。王言皆不見也。那先言王父及太父皆不
<a class="t" id="t0715b02"></a>見此五百水合聚處。天下定為無此五百水
<a class="t" id="t0715b03"></a>所聚處耶。王言雖我父及太父皆不見此水
<a class="t" id="t0715b04"></a>者。實有此水。那先言雖我諸師不見佛者。其
<a class="t" id="t0715b05"></a>實有佛。王言善哉。</p>
<p><a class="t" id="t0715b06"></a><span class="t-juanname">那先比丘經卷中</span></p>
</article>
<aside id="metaarea">
<p>This is Tashō vol. 32 sūtra no. 1670B. The text is from <a href="http://tripitaka.cbeta.org/T32n1670B" target="_blank">CBETA</a>.</p>
<p>【經文資訊】大正藏第 32 冊 No. 1670B 那先比丘經<br>【版本記錄】CBETA 電子佛典 2016.06，完成日期：2016/06/15<br>【編輯說明】本資料庫由中華電子佛典協會（CBETA）依大正藏所編輯<br>【原始資料】蕭鎮國大德提供，日本 SAT 組織提供，北美某大德提供，CBETA 自行掃瞄辨識<br>【其他事項】本資料庫可自由免費流通，詳細內容請參閱【<a href="http://www.cbeta.org/copyright.php" target="_blank">中華電子佛典協會資料庫版權宣告</a>】</p>
<p>Prepared for SuttaCentral by <span class="editor">Ayya Vimala</span>.</p></aside>
</section>
</div></body></html>
