<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t605">
<article>
<div class="mirror hgroup">
<h1 class="mirror-row">
<span class="mirror-left">T No. 605</span><span class="mirror-right">禪行法想經</span>
</h1>
</div>
　<a class="t" id="t0181b14"></a><a class="t" id="t0181b15"></a><a class="t" id="t0181b16"></a>
<p class="suttainfo"><span class="juannum">No. 605</span><br>
<a class="t" id="t0181b17"></a> <span class="t-juanname">禪行法想經</span><br>
<a class="t" id="t0181b18"></a><a class="t" id="t0181b19"></a> <span class="t-byline">後漢安息國三藏安世高譯</span></p>
<a class="t" id="t0181b20"></a>
<p><a class="t-linehead" id="t-linehead0181b20"></a>聞如是：</p>
<p>一時，佛遊於舍衛祇樹給孤獨園。佛<a class="t" id="t0181b21"></a>告：「諸比丘！」比丘受教，從佛而聽。</p>
<p><a class="t-linehead" id="t-linehead0181b21"></a>佛言：「諸比丘！<a class="t" id="t0181b22"></a>若以彈指間，思惟死想，念有身皆死，是為精<a class="t" id="t0181b23"></a>進行禪，為如佛教，不是愚癡食國人施也，何<a class="t" id="t0181b24"></a>況多行者！取要言之，若念不淨想、穢食想、一<a class="t" id="t0181b25"></a>切世間無有樂想、無常想、無常為苦想、苦<a class="t" id="t0181b26"></a>為非身想、非身為空想、棄離想、却婬想、滅盡<a class="t" id="t0181b27"></a>想、無我想；身死為蟲食想、血流想、膖脹想、<a class="t" id="t0181b28"></a>青腐想、糜爛腥臭想、髮落肉盡想、一切縛解<a class="t" id="t0181b29"></a>想、骨節分散想、骨變赤白枯黑亦如鳩色想、<a class="t" id="t0181c01"></a>骨糜為灰想、世間無所歸想、世間無牢固想、<a class="t" id="t0181c02"></a>世間為別離想、世間闇冥想、世間難忍想、世<a class="t" id="t0181c03"></a>為費耗不中用想、世為災變可患厭想、一切<a class="t" id="t0181c04"></a>世間歸泥洹想。</p>
<p><a class="t-linehead" id="t-linehead0181c04"></a>「諸比丘，若以彈指間念此諸<a class="t" id="t0181c05"></a>想之事，皆為精進行，為奉佛教，不是愚癡食<a class="t" id="t0181c06"></a>人施也，何況能多行！是故可念行法想。」</p>
<p><a class="t-linehead" id="t-linehead0181c06"></a>佛說<a class="t" id="t0181c07"></a>是已，皆歡喜受。</p>
<a class="t" id="t0181c08"></a>
<p class="endsutta"><span class="t-juanname">禪行法想經</span></p>
</article>
<aside id="metaarea">
<p>This is Tashō vol. 15 sūtra no. 605. The text is from <a href="http://tripitaka.cbeta.org/T15n0605" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
