<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t802">
<article>
<div class="mirror hgroup">
<h1 class="mirror-row">
<span class="mirror-left">T No. 802</span><span class="mirror-right">佛說信解智力經</span>
</h1>
</div>
　<a class="t" id="t0747a16"></a><a class="t" id="t0747a17"></a><a class="t" id="t0747a18"></a>
<p class="suttainfo"><span class="juannum">No. 802</span><br>
<a class="t" id="t0747a19"></a> <span class="t-juanname">佛說信解智力經</span><br>
<a class="t" id="t0747a20"></a><a class="t" id="t0747a21"></a> <span class="t-byline">西天譯經三藏朝奉大夫試光祿卿<a class="t" id="t0747a22"></a>明教大師臣法賢奉　詔譯</span></p>
<a class="t" id="t0747a23"></a>
<p><a class="t-linehead" id="t-linehead0747a23"></a>如是我聞：</p>
<p>一時，佛在舍衛國祇樹給孤獨園，<a class="t" id="t0747a24"></a>與大苾芻眾俱。</p>
<p><a class="t-linehead" id="t-linehead0747a24"></a>爾時，佛告諸苾芻言：「苾芻！汝<a class="t" id="t0747a25"></a>等當知所有信解力法，此法能證真實之理，<a class="t" id="t0747a26"></a>即是如來無所畏法，唯佛能知。苾芻或有聲<a class="t" id="t0747a27"></a>聞，作如是言：『我於此信解力法，如實了知，精<a class="t" id="t0747a28"></a>進不虛，離諸塵垢。』又復而言：『我能善說，我善<a class="t" id="t0747a29"></a>調伏，我當說法，今正是時，是為最勝。令他依<a class="t" id="t0747b01"></a>止，如是真實，應當修學，應當勤行。』又復而<a class="t" id="t0747b02"></a>言：『當如是知，如是之法，最尊最上，無有等<a class="t" id="t0747b03"></a>等。當如是見，如是聞，如是覺，如是知。』」</p>
<p><a class="t-linehead" id="t-linehead0747b03"></a>佛告苾<a class="t" id="t0747b04"></a>芻：「汝等當知，所有聲聞，作是言者，是即虛<a class="t" id="t0747b05"></a>妄，非如是見，非如是聞，非如是覺，非如是<a class="t" id="t0747b06"></a>知。何以故？此法即是諸佛真理，唯佛能解，不<a class="t" id="t0747b07"></a>共聲聞之法。」</p>
<a class="t" id="t0747b08"></a>
<p><a class="t-linehead" id="t-linehead0747b08"></a>佛告苾芻：「信解法者，所謂如來五力、十力。何<a class="t" id="t0747b09"></a>等為五？一者、信力；二者、進力；三者、念力；四者、<a class="t" id="t0747b10"></a>定力；五者、慧力。信解之法，具此五力。又復如<a class="t" id="t0747b11"></a>來、應供、正等正覺，具足如來十力，是能了知<a class="t" id="t0747b12"></a>佛無上處，又復於大眾中作師子吼，善為眾<a class="t" id="t0747b13"></a>生轉妙法輪。云何名為如來十力？所謂於處<a class="t" id="t0747b14"></a>非處，如實了知。而處非處，若如實知，是為如<a class="t" id="t0747b15"></a>來第一智力。而此智力，若諸如來、應供、正等<a class="t" id="t0747b16"></a>正覺，具足智力，乃能了知佛無上處，於大眾<a class="t" id="t0747b17"></a>中，作師子吼，善為眾生轉妙法輪。</p>
<a class="t" id="t0747b18"></a>
<p><a class="t-linehead" id="t-linehead0747b18"></a>「又復，如來智力於過現未來諸法行業因緣<a class="t" id="t0747b19"></a>果報，皆如實知。如是如來，於過現未來諸法<a class="t" id="t0747b20"></a>行業因緣果報，如實知已，是為如來第二智<a class="t" id="t0747b21"></a>力。而此智力，若諸如來、應供、正等正覺，具足<a class="t" id="t0747b22"></a>智力，乃能了知佛無上處，於大眾中，作師子<a class="t" id="t0747b23"></a>吼，善為眾生轉妙法輪。</p>
<a class="t" id="t0747b24"></a>
<p><a class="t-linehead" id="t-linehead0747b24"></a>「復次，如來於禪定解脫三摩地三摩鉢底乃<a class="t" id="t0747b25"></a>至煩惱業苦，皆悉清淨，如實了知。如是如來，<a class="t" id="t0747b26"></a>於禪定解脫三摩地三摩鉢底乃至煩惱業<a class="t" id="t0747b27"></a>苦，皆悉清淨，如實知已，是為如來第三智力。<a class="t" id="t0747b28"></a>而此智力，若諸如來、應供、正等正覺，具足智<a class="t" id="t0747b29"></a>力，乃能了知佛無上處，於大眾中，作師子吼，<a class="t" id="t0747c01"></a>善為眾生轉妙法輪。</p>
<a class="t" id="t0747c02"></a>
<p><a class="t-linehead" id="t-linehead0747c02"></a>「復次，如來於諸眾生，種種根行，皆如實知。如<a class="t" id="t0747c03"></a>是如來，於諸眾生種種根行，如實知已，是為<a class="t" id="t0747c04"></a>如來第四智力。而此智力，若諸如來、應供、正<a class="t" id="t0747c05"></a>等正覺，具足智力，乃能了知佛無上處，於大<a class="t" id="t0747c06"></a>眾中，作師子吼，善為眾生轉妙法輪。</p>
<a class="t" id="t0747c07"></a>
<p><a class="t-linehead" id="t-linehead0747c07"></a>「復次，如來於諸眾生種種信解，皆如實知。如<a class="t" id="t0747c08"></a>是如來，於諸眾生種種信解，如實知已，是為<a class="t" id="t0747c09"></a>如來第五智力。而此智力，若諸如來、應供、正<a class="t" id="t0747c10"></a>等正覺，具足智力，乃能了知佛無上處，於大<a class="t" id="t0747c11"></a>眾中，作師子吼，善為眾生轉妙法輪。</p>
<a class="t" id="t0747c12"></a>
<p><a class="t-linehead" id="t-linehead0747c12"></a>「復次，如來於種種界趣，皆如實知。如是如來，<a class="t" id="t0747c13"></a>於種種界趣，如實知已，是為如來第六智力。<a class="t" id="t0747c14"></a>而此智力，若諸如來、應供、正等正覺，具足智<a class="t" id="t0747c15"></a>力，乃能了知佛無上處，於大眾中，作師子吼，<a class="t" id="t0747c16"></a>善為眾生轉妙法輪。</p>
<a class="t" id="t0747c17"></a>
<p><a class="t-linehead" id="t-linehead0747c17"></a>「復次，如來於諸眾生所樂欲性，皆如實知。如<a class="t" id="t0747c18"></a>是如來，於諸眾生所樂欲性，如實知已，是為<a class="t" id="t0747c19"></a>如來第七智力。而此智力，若諸如來、應供、正<a class="t" id="t0747c20"></a>等正覺，具足智力，乃能了知佛無上處，於大<a class="t" id="t0747c21"></a>眾中，作師子吼，善為眾生轉妙法輪。</p>
<a class="t" id="t0747c22"></a>
<p><a class="t-linehead" id="t-linehead0747c22"></a>「復次，如來思念過去無邊行法，所謂一生、十<a class="t" id="t0747c23"></a>生、百生、千生及百千生，乃至無量無邊增劫<a class="t" id="t0747c24"></a>減劫，如是生數劫數，所有眾生名字族姓，飲<a class="t" id="t0747c25"></a>食苦樂，壽量長短，或復久住，死此生彼，死彼<a class="t" id="t0747c26"></a>生此，如是體相業用，無量無邊過去等事，悉<a class="t" id="t0747c27"></a>能思念。如是如來，於彼過去無邊行法，所謂<a class="t" id="t0747c28"></a>一生、十生、百生、千生及百千生，乃至無量無<a class="t" id="t0747c29"></a>邊增劫減劫，如是生數劫數，所有眾生名字<a class="t" id="t0748a01"></a>族姓，飲食苦樂，壽量長短，或復久住，死此生<a class="t" id="t0748a02"></a>彼，死彼生此，如是體相業用，無量無邊過去<a class="t" id="t0748a03"></a>等事，如實知已，是為如來第八智力。而此智<a class="t" id="t0748a04"></a>力，若諸如來、應供、正等正覺，具足智力，乃能<a class="t" id="t0748a05"></a>了知佛無上處，於大眾中，作師子吼，善為眾<a class="t" id="t0748a06"></a>生轉妙法輪。</p>
<a class="t" id="t0748a07"></a>
<p><a class="t-linehead" id="t-linehead0748a07"></a>「復次，如來以清淨天眼過於肉眼，觀見世間<a class="t" id="t0748a08"></a>一切眾生，生滅好醜貴賤上下、善趣惡趣所作<a class="t" id="t0748a09"></a>之業，乃至眾生具身口意諸不善業，毀謗賢<a class="t" id="t0748a10"></a>聖，而復邪見，作不善業，行不善法，皆是邪因<a class="t" id="t0748a11"></a>所起。由此邪因緣故，命終之後，墮於惡趣，受<a class="t" id="t0748a12"></a>地獄苦。又復眾生，以身口意行十善業，不謗<a class="t" id="t0748a13"></a>賢聖，起於正見，作諸善業，行諸善法，皆是正<a class="t" id="t0748a14"></a>因所起。由此正見因緣故，命終之後，生於天<a class="t" id="t0748a15"></a>界，而為天人。如是等法，皆如實知。如是如<a class="t" id="t0748a16"></a>來，以清淨天眼過於肉眼，觀見世間一切眾<a class="t" id="t0748a17"></a>生，生滅好醜貴賤上下、善趣惡趣及所作業，<a class="t" id="t0748a18"></a>乃至眾生具身口意諸不善業，謗諸賢聖起<a class="t" id="t0748a19"></a>於邪見造不善業行不善法。由此邪見<a class="t" id="t0748a20"></a>因緣故，命終之後，墮於惡趣，受地獄苦。又復<a class="t" id="t0748a21"></a>眾生，以身口意行十善業，不謗賢聖，起於正<a class="t" id="t0748a22"></a>見，作諸善業，行諸善法。由此正見因緣故，<a class="t" id="t0748a23"></a>命終之後，生於天界，而為天人。是為如來<a class="t" id="t0748a24"></a>第九智力。而此智力，若諸如來、應供、正等正<a class="t" id="t0748a25"></a>覺，具此智力，乃能了知佛無上處，於大眾中<a class="t" id="t0748a26"></a>作師子吼，善為眾生轉妙法輪。</p>
<a class="t" id="t0748a27"></a>
<p><a class="t-linehead" id="t-linehead0748a27"></a>「復次，如來盡諸漏法，無漏解脫，智慧解脫，以<a class="t" id="t0748a28"></a>自神通，了一切法，我生已盡，梵行已立，所作<a class="t" id="t0748a29"></a>已辦，不受後有，如是等事，皆如實知。如是如<a class="t" id="t0748b01"></a>來，盡諸漏法，無漏解脫，智慧解脫，以自神<a class="t" id="t0748b02"></a>通，了一切法，我生已盡，梵行已立，所作已<a class="t" id="t0748b03"></a>辦，不受後有，如實知已，是為如來第十智力。<a class="t" id="t0748b04"></a>而此智力，若諸如來、應供、正等正覺，具此智<a class="t" id="t0748b05"></a>力，乃能了知佛無上處，於大眾中，作師子吼，<a class="t" id="t0748b06"></a>善為眾生轉妙法輪。」</p>
<a class="t" id="t0748b07"></a>
<p><a class="t-linehead" id="t-linehead0748b07"></a>爾時，佛告諸苾芻：「是彼如來處非處力，若有<a class="t" id="t0748b08"></a>問言：『於處非處，云何如來所有智力，皆悉見<a class="t" id="t0748b09"></a>聞覺知，乃至成等正覺？』如是問者，當為實答。</p>
<a class="t" id="t0748b10"></a>
<p><a class="t-linehead" id="t-linehead0748b10"></a>「又復，『所有一切眾生自業智力，云何如來以<a class="t" id="t0748b11"></a>業智力，皆悉見聞覺知，乃至成等正覺？』若有<a class="t" id="t0748b12"></a>問者，當為實答。</p>
<p><a class="t-linehead" id="t-linehead0748b12"></a>「又復，『所有禪定解脫三摩地<a class="t" id="t0748b13"></a>三摩鉢底，云何如來以禪定智力，皆悉見聞<a class="t" id="t0748b14"></a>覺知，乃至成等正覺？』若有問者，當為實答。</p>
<p><a class="t-linehead" id="t-linehead0748b14"></a>「又<a class="t" id="t0748b15"></a>復，『所有一切眾生，種種根性智力，云何如來<a class="t" id="t0748b16"></a>以根性智力，皆悉見聞覺知，乃至成等正<a class="t" id="t0748b17"></a>覺？』若有問者，當為實答。</p>
<p><a class="t-linehead" id="t-linehead0748b17"></a>「又復，『所有一切眾生，<a class="t" id="t0748b18"></a>種種信解智力，云何如來以信解智力，皆悉<a class="t" id="t0748b19"></a>見聞覺知，乃至成等正覺？』若有問者，當為實<a class="t" id="t0748b20"></a>答。</p>
<p><a class="t-linehead" id="t-linehead0748b20"></a>「又復，『所有一切眾生，種種界智力，云何如<a class="t" id="t0748b21"></a>來以界智力，皆悉見聞覺知，乃至成等正覺？』<a class="t" id="t0748b22"></a>若有問者，當為實答。</p>
<p><a class="t-linehead" id="t-linehead0748b22"></a>「又復，『所有一切眾生，樂<a class="t" id="t0748b23"></a>欲智力，云何如來以樂欲智力，皆悉見聞覺<a class="t" id="t0748b24"></a>知，乃至成等正覺？』若有問者，當為實答。</p>
<p><a class="t-linehead" id="t-linehead0748b24"></a>「又復，<a class="t" id="t0748b25"></a>『所有過去思念智力，云何如來以思念智力，<a class="t" id="t0748b26"></a>皆悉見聞覺知，乃至成等正覺？』若有問者，當<a class="t" id="t0748b27"></a>為實答。</p>
<p><a class="t-linehead" id="t-linehead0748b27"></a>「又復，『所有一切眾生生滅等法，云何<a class="t" id="t0748b28"></a>如來以天眼智力，皆悉見聞覺知，乃至成等<a class="t" id="t0748b29"></a>正覺？』若有問者，當為實答。</p>
<p><a class="t-linehead" id="t-linehead0748b29"></a>「又復，『所有漏盡智<a class="t" id="t0748c01"></a>力，云何如來以漏盡智力，皆悉見聞覺知，乃<a class="t" id="t0748c02"></a>至成等正覺？』若有問者，當為實答。」</p>
<p><a class="t-linehead" id="t-linehead0748c02"></a>復告諸苾<a class="t" id="t0748c03"></a>芻：「此處非處智力，我但為彼等持者說，而不<a class="t" id="t0748c04"></a>為彼非等持者之所宣說。又此業智力，我但<a class="t" id="t0748c05"></a>為彼等持者說，而不為彼非等持者之所宣<a class="t" id="t0748c06"></a>說。又此禪定解脫三摩地三摩鉢底智力，我<a class="t" id="t0748c07"></a>但為彼等持者說，而不為彼非等持者之所<a class="t" id="t0748c08"></a>宣說。又此一切眾生種種根智力，我但為彼<a class="t" id="t0748c09"></a>等持者說，而不為彼非等持者之所宣說。又<a class="t" id="t0748c10"></a>此一切眾生種種信解智力，我但為彼等持<a class="t" id="t0748c11"></a>者說，而不為彼非等持者之所宣說。又此一<a class="t" id="t0748c12"></a>切眾生種種界智力，我但為彼等持者說，而<a class="t" id="t0748c13"></a>不為彼非等持者之所宣說。又此一切眾生<a class="t" id="t0748c14"></a>樂欲智力，我但為彼等持者說，而不為彼<a class="t" id="t0748c15"></a>非等持者之所宣說。又此宿命智力，我但<a class="t" id="t0748c16"></a>為彼等持者說，而不為彼非等持者之所宣<a class="t" id="t0748c17"></a>說。又此天眼智力，我但為彼等持者說，而不<a class="t" id="t0748c18"></a>為彼非等持者之所宣說。又此漏盡智力，我<a class="t" id="t0748c19"></a>但為彼等持者說，而不為彼非等持者之所<a class="t" id="t0748c20"></a>宣說。」</p>
<a class="t" id="t0748c21"></a>
<p><a class="t-linehead" id="t-linehead0748c21"></a>佛告苾芻：「等持者是正道，非等持者是非<a class="t" id="t0748c22"></a>道。是故，汝等咸應當知。」</p>
<p><a class="t-linehead" id="t-linehead0748c22"></a>佛說此經已，彼諸苾<a class="t" id="t0748c23"></a>芻聞佛所說，信受奉行。</p>
<a class="t" id="t0748c24"></a>
<p class="endsutta"><span class="t-juanname">佛說信解智力經</span></p>
</article>
<aside id="metaarea">
<p>This is Tashō vol. 17 sūtra no. 802. The text is from <a href="http://tripitaka.cbeta.org/T17n0802" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
