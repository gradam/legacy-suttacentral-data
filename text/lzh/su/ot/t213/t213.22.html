<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t213.22">
<article>
<div class="hgroup">
<p class="division">法集要頌經</p>
<h1>法集要頌經多聞品第二十二</h1>
</div>
<a class="t" id="0788a05"></a>
<blockquote class="gatha">
<p><a class="text-gatha-number" id="457"></a><a class="vagga-gatha-number" id="22.1"></a>多聞善能行，　　修善無煩惱，<a class="t" id="0788a06"></a><br>
所行業障消，　　沙門獲妙果。<a class="t" id="0788a07"></a></p>
<p><a class="text-gatha-number" id="458"></a><a class="vagga-gatha-number" id="22.2"></a>愚迷不覺知，　　好行不死法，<a class="t" id="0788a08"></a><br>
善解知法者，　　病如芭<span class="corr" title="[焦&gt;蕉] cf.【麗】">蕉</span>樹。<a class="t" id="0788a09"></a></p>
<p><a class="text-gatha-number" id="459"></a><a class="vagga-gatha-number" id="22.3"></a>猶如蓋屋密，　　闇冥無所見，<a class="t" id="0788a10"></a><br>
雖有眾妙色，　　有目不見明。<a class="t" id="0788a11"></a></p>
<p><a class="text-gatha-number" id="460"></a><a class="vagga-gatha-number" id="22.4"></a>猶如有一人，　　智達廣博學，<a class="t" id="0788a12"></a><br>
不聞則不知，　　善法及惡法。<a class="t" id="0788a13"></a></p>
<p><a class="text-gatha-number" id="461"></a><a class="vagga-gatha-number" id="22.5"></a>譬如執明燭，　　悉見諸色相，<a class="t" id="0788a14"></a><br>
聞已盡能知，　　善惡之所趣。<a class="t" id="0788a15"></a></p>
<p><a class="text-gatha-number" id="462"></a><a class="vagga-gatha-number" id="22.6"></a>雖稱為多聞，　　禁戒不具足，<a class="t" id="0788a16"></a><br>
為法律所彈，　　所聞便有闕。<a class="t" id="0788a17"></a></p>
<p><a class="text-gatha-number" id="463"></a><a class="vagga-gatha-number" id="22.7"></a>行人雖少聞，　　禁戒悉具足，<a class="t" id="0788a18"></a><br>
於法律所稱，　　於聞便有闕。<a class="t" id="0788a19"></a></p>
<p><a class="text-gatha-number" id="464"></a><a class="vagga-gatha-number" id="22.8"></a>雖少多有聞，　　持戒不完具，<a class="t" id="0788a20"></a><br>
二俱被呵責，　　所願而皆失。<a class="t" id="0788a21"></a></p>
<p><a class="text-gatha-number" id="465"></a><a class="vagga-gatha-number" id="22.9"></a>多聞能持固，　　奉法為垣墻，<a class="t" id="0788a22"></a><br>
精進難毀譽，　　從是三學成。<a class="t" id="0788a23"></a></p>
<p><a class="text-gatha-number" id="466"></a><a class="vagga-gatha-number" id="22.10"></a>多聞能奉法，　　智慧常定意，<a class="t" id="0788a24"></a><br>
如彼閻浮金，　　孰能說有瑕。<a class="t" id="0788a25"></a></p>
<p><a class="text-gatha-number" id="467"></a><a class="vagga-gatha-number" id="22.11"></a>智博為多聞，　　持戒悉完具，<a class="t" id="0788a26"></a><br>
二俱得稱譽，　　所聞而盡獲。<a class="t" id="0788a27"></a></p>
<p><a class="text-gatha-number" id="468"></a><a class="vagga-gatha-number" id="22.12"></a>多聞如寶鏡，　　照法盡無餘，<a class="t" id="0788a28"></a><br>
自照兼照他，　　二俱生喜悅。<a class="t" id="0788a29"></a></p>
<p><a class="text-gatha-number" id="469"></a><a class="vagga-gatha-number" id="22.13"></a>多聞如瓔珞，　　自身先嚴飾，<a class="t" id="0788b01"></a><br>
有情生喜悅，　　愛樂無窮盡。<a class="t" id="0788b02"></a></p>
<p><a class="text-gatha-number" id="470"></a><a class="vagga-gatha-number" id="22.14"></a>諸有稱己色，　　有歎說名德，<a class="t" id="0788b03"></a><br>
斯皆諸貪欲，　　然自不覺知。<a class="t" id="0788b04"></a></p>
<p><a class="text-gatha-number" id="471"></a><a class="vagga-gatha-number" id="22.15"></a>聞為知法律，　　解疑亦見正，<a class="t" id="0788b05"></a><br>
從聞捨非法，　　行到不死處。<a class="t" id="0788b06"></a></p>
<p><a class="text-gatha-number" id="472"></a><a class="vagga-gatha-number" id="22.16"></a>內無人自知，　　外無人所見，<a class="t" id="0788b07"></a><br>
內不見其果，　　便隨聲而住。<a class="t" id="0788b08"></a></p>
<p><a class="text-gatha-number" id="473"></a><a class="vagga-gatha-number" id="22.17"></a>內既而知之，　　外無人所見，<a class="t" id="0788b09"></a><br>
二果俱已成，　　便隨聲而住。<a class="t" id="0788b10"></a></p>
<p><a class="text-gatha-number" id="474"></a><a class="vagga-gatha-number" id="22.18"></a>內有而所知，　　外有而所見，<a class="t" id="0788b11"></a><br>
彼有其明智，　　不隨聲而住。<a class="t" id="0788b12"></a></p>
<p><a class="text-gatha-number" id="475"></a><a class="vagga-gatha-number" id="22.19"></a>耳識多所聞，　　眼識多所見，<a class="t" id="0788b13"></a><br>
聞見不牢固，　　事由義析理。<a class="t" id="0788b14"></a></p>
<p><a class="text-gatha-number" id="476"></a><a class="vagga-gatha-number" id="22.20"></a>智牢善說快，　　聞知定意快，<a class="t" id="0788b15"></a><br>
彼不用智定，　　速行放逸者。<a class="t" id="0788b16"></a></p>
<p><a class="text-gatha-number" id="477"></a><a class="vagga-gatha-number" id="22.21"></a>賢聖樂於法，　　所行應於口，<a class="t" id="0788b17"></a><br>
以忍思惟空，　　聞意則牢固。<a class="t" id="0788b18"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href="http://tripitaka.cbeta.org/T04n0213" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T213">comparative edition.</a> However his corrected readings are not used, only punctuation and verse division is altered from the CBETA text.</p>
</aside>
</section>
</div>
</body>
</html>
