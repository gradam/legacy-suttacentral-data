<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t213.12">
<article>
<div class="hgroup">
<p class="division">法集要頌經</p>
<h1>法集要頌經正道品第十二</h1>
</div>
<div class="suttainfo" id="juan2">
<p><span class="t-juanname">法集要頌經卷第二</span><a class="t" id="0783a08"></a><a class="t" id="0783a09"></a><a class="t" id="0783a10"></a><a class="t" id="0783a11"></a><br>
<span class="t-byline">尊者法救集</span><a class="t" id="0783a12"></a><br>
<span class="t-byline">西天中印度惹爛駄囉國密林寺<a class="t" id="0783a13"></a>三藏明教大師賜紫沙門臣<a class="t" id="0783a14"></a>天息災奉　詔譯</span><a class="t" id="0783a15"></a></p>
</div>
<a class="t" id="0783a16"></a>
<blockquote class="gatha">
<p><a class="text-gatha-number" id="253"></a><a class="vagga-gatha-number" id="12.1"></a>正道四聖諦，　　智慧所觀察，<a class="t" id="0783a17"></a><br>
破壞愛輪迴，　　如風吹塵散。<a class="t" id="0783a18"></a></p>
<p><a class="text-gatha-number" id="254"></a><a class="vagga-gatha-number" id="12.2"></a>能見聖諦者，　　寂靜應觀察，<a class="t" id="0783a19"></a><br>
滅除煩惱見，　　如雨灑微塵。<a class="t" id="0783a20"></a></p>
<p><a class="text-gatha-number" id="255"></a><a class="vagga-gatha-number" id="12.3"></a>八正最上道，　　四諦為法迹，<a class="t" id="0783a21"></a><br>
是道名無為，　　智燈照愚暗。<a class="t" id="0783a22"></a></p>
<p><a class="text-gatha-number" id="256"></a><a class="vagga-gatha-number" id="12.4"></a>道為八真妙，　　聖諦四句上，<a class="t" id="0783a23"></a><br>
無欲法之最，　　明眼善觀察。<a class="t" id="0783a24"></a></p>
<p><a class="text-gatha-number" id="257"></a><a class="vagga-gatha-number" id="12.5"></a>智為出世長，　　快樂證無為，<a class="t" id="0783a25"></a><br>
知受正教者，　　永盡生老死。<a class="t" id="0783a26"></a></p>
<p><a class="text-gatha-number" id="258"></a><a class="vagga-gatha-number" id="12.6"></a>一切行無常，　　如慧所觀察，<a class="t" id="0783a27"></a><br>
若能覺此苦，　　行道淨其迹。<a class="t" id="0783a28"></a></p>
<p><a class="text-gatha-number" id="259"></a><a class="vagga-gatha-number" id="12.7"></a>一切諸行苦，　　如慧之所見，<a class="t" id="0783a29"></a><br>
若能覺此苦，　　行道淨其迹。<a class="t" id="0783b01"></a></p>
<p><a class="text-gatha-number" id="260"></a><a class="vagga-gatha-number" id="12.8"></a>一切諸行空，　　如慧之所見，<a class="t" id="0783b02"></a><br>
若能覺此苦，　　行道淨其迹。<a class="t" id="0783b03"></a></p>
<p><a class="text-gatha-number" id="261"></a><a class="vagga-gatha-number" id="12.9"></a>一切法無我，　　如慧之所見，<a class="t" id="0783b04"></a><br>
若能覺此苦，　　行道淨其迹。<a class="t" id="0783b05"></a></p>
<p><a class="text-gatha-number" id="262"></a><a class="vagga-gatha-number" id="12.10"></a>吾已說道迹，　　愛箭而為射，<a class="t" id="0783b06"></a><br>
宜以自勗勵，　　諦受如來言。<a class="t" id="0783b07"></a></p>
<p><a class="text-gatha-number" id="263"></a><a class="vagga-gatha-number" id="12.11"></a>吾已說道迹，　　拔愛堅固刺，<a class="t" id="0783b08"></a><br>
宜以自勗勵，　　諦受如來言。<a class="t" id="0783b09"></a></p>
<p><a class="text-gatha-number" id="264"></a><a class="vagga-gatha-number" id="12.12"></a>此道無別法，　　見諦之所淨，<a class="t" id="0783b10"></a><br>
趣向滅眾苦，　　能壞魔羅軍。<a class="t" id="0783b11"></a></p>
<p><a class="text-gatha-number" id="265"></a><a class="vagga-gatha-number" id="12.13"></a>此道無有餘，　　見諦能證果，<a class="t" id="0783b12"></a><br>
趣向滅眾苦，　　能破魔羅軍。<a class="t" id="0783b13"></a></p>
<p><a class="text-gatha-number" id="266"></a><a class="vagga-gatha-number" id="12.14"></a>是道更無過，　　一趣如淵流，<a class="t" id="0783b14"></a><br>
如能仁入定，　　在眾頻演道。<a class="t" id="0783b15"></a></p>
<p><a class="text-gatha-number" id="267"></a><a class="vagga-gatha-number" id="12.15"></a>一入見生死，　　得道為祐助，<a class="t" id="0783b16"></a><br>
此道度當度，　　截流至彼岸。<a class="t" id="0783b17"></a></p>
<p><a class="text-gatha-number" id="268"></a><a class="vagga-gatha-number" id="12.16"></a>究竟道清淨，　　已盡生死源，<a class="t" id="0783b18"></a><br>
辯才無邊界，　　明見宣說道。<a class="t" id="0783b19"></a></p>
<p><a class="text-gatha-number" id="269"></a><a class="vagga-gatha-number" id="12.17"></a>可趣服甘露。</p>
<p><a class="text-gatha-number" id="270"></a><a class="vagga-gatha-number" id="12.18"></a>前未聞法輪，<a class="t" id="0783b20"></a>　　轉為哀眾生，<br>
禮拜奉事者，<a class="t" id="0783b21"></a>　　化之度三有。</p>
<p><a class="text-gatha-number" id="271"></a><a class="vagga-gatha-number" id="12.19"></a>三念可念善，<a class="t" id="0783b22"></a>　　三念當離惡，<br>
從念而有行，<a class="t" id="0783b23"></a>　　滅之為正斷。</p>
<p><a class="text-gatha-number" id="272"></a><a class="vagga-gatha-number" id="12.20"></a>三觀為轉念，<a class="t" id="0783b24"></a>　　逮獲無上道，<br>
得三除三窟，<a class="t" id="0783b25"></a>　　無量修念待。</p>
<p><a class="text-gatha-number" id="273"></a><a class="vagga-gatha-number" id="12.21"></a>能除三有垢，<a class="t" id="0783b26"></a>　　攝定用縛意，<br>
智慧禪定力，<a class="t" id="0783b27"></a>　　已定攝外亂。</p>
<p><a class="text-gatha-number" id="274"></a><a class="vagga-gatha-number" id="12.22"></a>世間生滅法，<a class="t" id="0783b28"></a>　　一一彼無邊，<br>
覺道獲解脫，<a class="t" id="0783b29"></a>　　快樂無窮盡。</p>
<p><a class="text-gatha-number" id="275"></a><a class="vagga-gatha-number" id="12.23"></a>積善得善行，<a class="t" id="0783c01"></a>　　讚歎得名譽，<br>
逮賢聖八品，<a class="t" id="0783c02"></a>　　修道甘露果。<a class="t" id="0783c03"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href="http://tripitaka.cbeta.org/T04n0213" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T213">comparative edition.</a> However his corrected readings are not used, only punctuation and verse division is altered from the CBETA text.</p>
</aside>
</section>
</div>
</body>
</html>
