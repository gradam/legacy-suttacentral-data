<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t213.33">
<article>
<div class="hgroup">
<p class="division">法集要頌經</p>
<h1>法集要頌經梵志品第三十三</h1>
</div>
<a class="t" id="t0798a01"></a>
<blockquote class="gatha">
<p><a class="verse-num-sc" id="verse-num-sc863"></a><a class="vagga-gatha-num-sc" id="vagga-gatha-num-sc33.1"></a>所謂梵志者，　　不但在裸形，<a class="t" id="t0798a02"></a><br>
居險臥荊棘，　　而名為梵志。<a class="t" id="t0798a03"></a></p>
<p><a class="verse-num-sc" id="verse-num-sc864"></a><a class="vagga-gatha-num-sc" id="vagga-gatha-num-sc33.2"></a>棄身無依倚，　　不誦異法言，<a class="t" id="t0798a04"></a><br>
惡法而盡除，　　是名為梵志。<a class="t" id="t0798a05"></a></p>
<p><a class="verse-num-sc" id="verse-num-sc865"></a><a class="vagga-gatha-num-sc" id="vagga-gatha-num-sc33.3"></a>今世行淨因，　　後世無穢果，<a class="t" id="t0798a06"></a><br>
無習諸惡法，　　是名為梵志。<a class="t" id="t0798a07"></a></p>
<p><a class="verse-num-sc" id="verse-num-sc866"></a><a class="vagga-gatha-num-sc" id="vagga-gatha-num-sc33.4"></a>若倚於愛欲，　　心無所貪著，<a class="t" id="t0798a08"></a><br>
已捨已得正，　　是名滅終苦。<a class="t" id="t0798a09"></a></p>
<p><a class="verse-num-sc" id="verse-num-sc867"></a><a class="vagga-gatha-num-sc" id="vagga-gatha-num-sc33.5"></a>諸有無所倚，　　恒習於正見，<a class="t" id="t0798a10"></a><br>
常念盡有漏，　　是名為梵志。<a class="t" id="t0798a11"></a></p>
<p><a class="verse-num-sc" id="verse-num-sc868"></a><a class="vagga-gatha-num-sc" id="vagga-gatha-num-sc33.6"></a>愚者受猥髮，　　并及床臥具，<a class="t" id="t0798a12"></a><br>
內懷貪著意，　　文飾外何求？<a class="t" id="t0798a13"></a></p>
<p><a class="verse-num-sc" id="verse-num-sc869"></a><a class="vagga-gatha-num-sc" id="vagga-gatha-num-sc33.7"></a>被服弊惡衣，　　躬稟善法行，<a class="t" id="t0798a14"></a><br>
閑居自思惟，　　是名為梵志。<a class="t" id="t0798a15"></a></p>
<p><a class="verse-num-sc" id="verse-num-sc870"></a><a class="vagga-gatha-num-sc" id="vagga-gatha-num-sc33.8"></a>見凡愚往來，　　墮塹受苦惱，<a class="t" id="t0798a16"></a><br>
欲獨度彼岸，　　不好他言說，<a class="t" id="t0798a17"></a><br>
惟滅惡不起，　　是名為梵志。<a class="t" id="t0798a18"></a></p>
<p><a class="verse-num-sc" id="verse-num-sc871"></a><a class="vagga-gatha-num-sc" id="vagga-gatha-num-sc33.9"></a>截流而已渡，　　無欲如梵天，<a class="t" id="t0798a19"></a><br>
智行以盡漏，　　是名為梵志。<a class="t" id="t0798a20"></a></p>
<p><a class="verse-num-sc" id="verse-num-sc872"></a><a class="vagga-gatha-num-sc" id="vagga-gatha-num-sc33.10"></a>不以水清淨，　　多有人沐浴，<a class="t" id="t0798a21"></a><br>
能除弊惡法，　　是名為梵志。<a class="t" id="t0798a22"></a></p>
<p><a class="verse-num-sc" id="verse-num-sc873"></a><a class="vagga-gatha-num-sc" id="vagga-gatha-num-sc33.11"></a>非剃為沙門，　　稱吉為梵行，<a class="t" id="t0798a23"></a><br>
若能滅眾惡，　　是則為道人。<a class="t" id="t0798a24"></a></p>
<p><a class="verse-num-sc" id="verse-num-sc874"></a><a class="vagga-gatha-num-sc" id="vagga-gatha-num-sc33.12"></a>彼以不二行，　　清淨無瑕穢，<a class="t" id="t0798a25"></a><br>
諸欲斷縛著，　　是名為梵志。<a class="t" id="t0798a26"></a></p>
<p><a class="verse-num-sc" id="verse-num-sc875"></a><a class="vagga-gatha-num-sc" id="vagga-gatha-num-sc33.13"></a>出家為梵行，　　入正為沙門，<a class="t" id="t0798a27"></a><br>
棄捨眾穢行，　　是則名捨家。<a class="t" id="t0798a28"></a></p>
<p><a class="verse-num-sc" id="verse-num-sc876"></a><a class="vagga-gatha-num-sc" id="vagga-gatha-num-sc33.14"></a>人無幻惑意，　　無慢無疑惑，<a class="t" id="t0798a29"></a><br>
無貪無我想，　　是名為梵志。<a class="t" id="t0798b01"></a></p>
<p><a class="verse-num-sc" id="verse-num-sc877"></a><a class="vagga-gatha-num-sc" id="vagga-gatha-num-sc33.15"></a>我不說梵志，　　託父母生者，<a class="t" id="t0798b02"></a><br>
彼多眾瑕穢，　　滅則為梵志。<a class="t" id="t0798b03"></a></p>
<p><a class="verse-num-sc" id="verse-num-sc878"></a><a class="vagga-gatha-num-sc" id="vagga-gatha-num-sc33.16"></a>身口及與意，　　清淨無過失，<a class="t" id="t0798b04"></a><br>
能攝三種行，　　是名為梵志。<a class="t" id="t0798b05"></a></p>
<p><a class="verse-num-sc" id="verse-num-sc879"></a><a class="vagga-gatha-num-sc" id="vagga-gatha-num-sc33.17"></a>見罵見相擊，　　默受不生怒，<a class="t" id="t0798b06"></a><br>
有大忍辱力，　　是名為梵志。<a class="t" id="t0798b07"></a></p>
<p><a class="verse-num-sc" id="verse-num-sc880"></a><a class="vagga-gatha-num-sc" id="vagga-gatha-num-sc33.18"></a>若見相侵欺，　　但念守戒行，<a class="t" id="t0798b08"></a><br>
端身自調伏，　　是名為梵志。<a class="t" id="t0798b09"></a></p>
<p><a class="verse-num-sc" id="verse-num-sc881"></a><a class="vagga-gatha-num-sc" id="vagga-gatha-num-sc33.19"></a>世所稱善惡，　　脩短及巨細，<a class="t" id="t0798b10"></a><br>
無取若無與，　　是名為梵志。<a class="t" id="t0798b11"></a></p>
<p><a class="verse-num-sc" id="verse-num-sc882"></a><a class="vagga-gatha-num-sc" id="vagga-gatha-num-sc33.20"></a>身為善行本，　　口意應無犯，<a class="t" id="t0798b12"></a><br>
能<span class="corr" title="[辨&gt;辦] cf.【麗】">辦</span>三妙處，　　是名為梵志。<a class="t" id="t0798b13"></a></p>
<p><a class="verse-num-sc" id="verse-num-sc883"></a><a class="vagga-gatha-num-sc" id="vagga-gatha-num-sc33.21"></a>來不作歡悅，　　去亦無憂愁，<a class="t" id="t0798b14"></a><br>
於聚應遠聚，　　是名為梵志。<a class="t" id="t0798b15"></a></p>
<p><a class="verse-num-sc" id="verse-num-sc884"></a><a class="vagga-gatha-num-sc" id="vagga-gatha-num-sc33.22"></a>以斷於恩愛，　　離家無愛欲，<a class="t" id="t0798b16"></a><br>
愛欲若已盡，　　是名為梵志。<a class="t" id="t0798b17"></a></p>
<p><a class="verse-num-sc" id="verse-num-sc885"></a><a class="vagga-gatha-num-sc" id="vagga-gatha-num-sc33.23"></a>適彼則無彼，　　彼彼適亦無，<a class="t" id="t0798b18"></a><br>
捨離於貪欲，　　是名為梵志。<a class="t" id="t0798b19"></a></p>
<p><a class="verse-num-sc" id="verse-num-sc886"></a><a class="vagga-gatha-num-sc" id="vagga-gatha-num-sc33.24"></a>適彼則無彼，　　彼彼適則虛，<a class="t" id="t0798b20"></a><br>
不染三惡處，　　是名為梵志。<a class="t" id="t0798b21"></a></p>
<p><a class="verse-num-sc" id="verse-num-sc887"></a><a class="vagga-gatha-num-sc" id="vagga-gatha-num-sc33.25"></a>能捨於家業，　　拔於愛欲本，<a class="t" id="t0798b22"></a><br>
無貪能知足，　　是名為梵志。<a class="t" id="t0798b23"></a></p>
<p><a class="verse-num-sc" id="verse-num-sc888"></a><a class="vagga-gatha-num-sc" id="vagga-gatha-num-sc33.26"></a>如今盡所知，　　究其苦源際，<a class="t" id="t0798b24"></a><br>
無復欲愛心，　　是名為梵志。<a class="t" id="t0798b25"></a></p>
<p><a class="verse-num-sc" id="verse-num-sc889"></a><a class="vagga-gatha-num-sc" id="vagga-gatha-num-sc33.27"></a>於罪并與福，　　兩行應永除，<a class="t" id="t0798b26"></a><br>
無憂無有塵，　　是名為梵志。<a class="t" id="t0798b27"></a></p>
<p><a class="verse-num-sc" id="verse-num-sc890"></a><a class="vagga-gatha-num-sc" id="vagga-gatha-num-sc33.28"></a>於罪并與福，　　兩行應永除，<a class="t" id="t0798b28"></a><br>
三處無染著，　　是名為梵志。<a class="t" id="t0798b29"></a></p>
<p><a class="verse-num-sc" id="verse-num-sc891"></a><a class="vagga-gatha-num-sc" id="vagga-gatha-num-sc33.29"></a>猶如眾華葉，　　以針貫芥子，<a class="t" id="t0798c01"></a><br>
不為欲所染，　　是名為梵志。<a class="t" id="t0798c02"></a></p>
<p><a class="verse-num-sc" id="verse-num-sc892"></a><a class="vagga-gatha-num-sc" id="vagga-gatha-num-sc33.30"></a>心喜無塵垢，　　如月盛圓滿，<a class="t" id="t0798c03"></a><br>
謗毀以盡除，　　是名為梵志。<a class="t" id="t0798c04"></a></p>
<p><a class="verse-num-sc" id="verse-num-sc893"></a><a class="vagga-gatha-num-sc" id="vagga-gatha-num-sc33.31"></a>如月清明朗，　　懸處於虛空，<a class="t" id="t0798c05"></a><br>
不染於愛欲，　　是名為梵志。<a class="t" id="t0798c06"></a></p>
<p><a class="verse-num-sc" id="verse-num-sc894"></a><a class="vagga-gatha-num-sc" id="vagga-gatha-num-sc33.32"></a>避諍而不諍，　　犯而不慍怒，<a class="t" id="t0798c07"></a><br>
惡來以善待，　　是名為梵志。<a class="t" id="t0798c08"></a></p>
<p><a class="verse-num-sc" id="verse-num-sc895"></a><a class="vagga-gatha-num-sc" id="vagga-gatha-num-sc33.33"></a>深解微妙慧，　　辯道不正道，<a class="t" id="t0798c09"></a><br>
體解無上義，　　是名為梵志。<a class="t" id="t0798c10"></a></p>
<p><a class="verse-num-sc" id="verse-num-sc896"></a><a class="vagga-gatha-num-sc" id="vagga-gatha-num-sc33.34"></a>諸在世間人，　　乞索而自濟，<a class="t" id="t0798c11"></a><br>
無我若無著，　　不失梵志行，<a class="t" id="t0798c12"></a><br>
說智無涯際，　　是名為梵志。<a class="t" id="t0798c13"></a></p>
<p><a class="verse-num-sc" id="verse-num-sc897"></a><a class="vagga-gatha-num-sc" id="vagga-gatha-num-sc33.35"></a>若能棄欲愛，　　去家捨諸受，<a class="t" id="t0798c14"></a><br>
以斷於欲漏，　　是名為梵志。<a class="t" id="t0798c15"></a></p>
<p><a class="verse-num-sc" id="verse-num-sc898"></a><a class="vagga-gatha-num-sc" id="vagga-gatha-num-sc33.36"></a>慈愍於有情，　　使不生恐懼，<a class="t" id="t0798c16"></a><br>
不害有益善，　　是名為梵志。<a class="t" id="t0798c17"></a></p>
<p><a class="verse-num-sc" id="verse-num-sc899"></a><a class="vagga-gatha-num-sc" id="vagga-gatha-num-sc33.37"></a>避怨則無怨，　　無所於傷損，<a class="t" id="t0798c18"></a><br>
志其邪僻見，　　是名為梵志。<a class="t" id="t0798c19"></a></p>
<p><a class="verse-num-sc" id="verse-num-sc900"></a><a class="vagga-gatha-num-sc" id="vagga-gatha-num-sc33.38"></a>于前及于後，　　及中則無有，<a class="t" id="t0798c20"></a><br>
無操無捨行，　　是名為梵志。<a class="t" id="t0798c21"></a></p>
<p><a class="verse-num-sc" id="verse-num-sc901"></a><a class="vagga-gatha-num-sc" id="vagga-gatha-num-sc33.39"></a>去其婬怒癡，　　憍慢諸惡行，<a class="t" id="t0798c22"></a><br>
針貫於芥子，　　是名為梵志。<a class="t" id="t0798c23"></a></p>
<p><a class="verse-num-sc" id="verse-num-sc902"></a><a class="vagga-gatha-num-sc" id="vagga-gatha-num-sc33.40"></a>城以塹為固，　　來往受其苦，<a class="t" id="t0798c24"></a><br>
欲適度彼岸，　　不宜受他語，<a class="t" id="t0798c25"></a><br>
惟能滅不起，　　是名為梵志。<a class="t" id="t0798c26"></a></p>
<p><a class="verse-num-sc" id="verse-num-sc903"></a><a class="vagga-gatha-num-sc" id="vagga-gatha-num-sc33.41"></a>人能斷愛欲，　　今世及後世，<a class="t" id="t0798c27"></a><br>
有愛應已盡，　　是名為梵志。<a class="t" id="t0798c28"></a></p>
<p><a class="verse-num-sc" id="verse-num-sc904"></a><a class="vagga-gatha-num-sc" id="vagga-gatha-num-sc33.42"></a>有情無希望，　　今世及後世，<a class="t" id="t0798c29"></a><br>
以無所希望，　　是名為梵志。<a class="t" id="t0799a01"></a></p>
<p><a class="verse-num-sc" id="verse-num-sc905"></a><a class="vagga-gatha-num-sc" id="vagga-gatha-num-sc33.43"></a>自己識不知，　　天人彥達嚩，<a class="t" id="t0799a02"></a><br>
能知無量觀，　　是名為梵志。<a class="t" id="t0799a03"></a></p>
<p><a class="verse-num-sc" id="verse-num-sc906"></a><a class="vagga-gatha-num-sc" id="vagga-gatha-num-sc33.44"></a>歸命人中尊，　　歸命人中上，<a class="t" id="t0799a04"></a><br>
不審今世尊，　　為因何等禪？<a class="t" id="t0799a05"></a><br>
惟願天中天，　　敷演其教戒。<a class="t" id="t0799a06"></a></p>
<p><a class="verse-num-sc" id="verse-num-sc907"></a><a class="vagga-gatha-num-sc" id="vagga-gatha-num-sc33.45"></a>自識於宿命，　　得見天人道，<a class="t" id="t0799a07"></a><br>
知生盡苦原，　　智心永寂滅。<a class="t" id="t0799a08"></a></p>
<p><a class="verse-num-sc" id="verse-num-sc908"></a><a class="vagga-gatha-num-sc" id="vagga-gatha-num-sc33.46"></a>自知心解脫，　　脫欲無所著，<a class="t" id="t0799a09"></a><br>
三明已成就，　　是名為梵志。<a class="t" id="t0799a10"></a></p>
<p><a class="verse-num-sc" id="verse-num-sc909"></a><a class="vagga-gatha-num-sc" id="vagga-gatha-num-sc33.47"></a>自識於宿命，　　知有情因緣，<a class="t" id="t0799a11"></a><br>
如來覺無著，　　是名為梵志。<a class="t" id="t0799a12"></a></p>
<p><a class="verse-num-sc" id="verse-num-sc910"></a><a class="vagga-gatha-num-sc" id="vagga-gatha-num-sc33.48"></a>盡斷一切結，　　亦不有熱惱，<a class="t" id="t0799a13"></a><br>
如來覺無著，　　是名為梵志。<a class="t" id="t0799a14"></a></p>
<p><a class="verse-num-sc" id="verse-num-sc911"></a><a class="vagga-gatha-num-sc" id="vagga-gatha-num-sc33.49"></a>仙人龍中上，　　大仙最為尊，<a class="t" id="t0799a15"></a><br>
無數佛沐浴，　　是名為梵志。<a class="t" id="t0799a16"></a></p>
<p><a class="verse-num-sc" id="verse-num-sc912"></a><a class="vagga-gatha-num-sc" id="vagga-gatha-num-sc33.50"></a>所有煩惱盡，　　度流而無漏，<a class="t" id="t0799a17"></a><br>
從此越彼岸，　　是名為梵志。<a class="t" id="t0799a18"></a></p>
<p><a class="verse-num-sc" id="verse-num-sc913"></a><a class="vagga-gatha-num-sc" id="vagga-gatha-num-sc33.51"></a>苾芻塜間衣，　　觀於欲非真，<a class="t" id="t0799a19"></a><br>
坐樹空閑處，　　是名為梵志。<a class="t" id="t0799a20"></a></p>
<p><a class="verse-num-sc" id="verse-num-sc914"></a><a class="vagga-gatha-num-sc" id="vagga-gatha-num-sc33.52"></a>人若無識知，　　無語無言說，<a class="t" id="t0799a21"></a><br>
體冷無溫暖，　　是名為梵志。<a class="t" id="t0799a22"></a></p>
<p><a class="verse-num-sc" id="verse-num-sc915"></a><a class="vagga-gatha-num-sc" id="vagga-gatha-num-sc33.53"></a>棄緣捨居家，　　出家無所畏，<a class="t" id="t0799a23"></a><br>
能服甘露味，　　是名為梵志。<a class="t" id="t0799a24"></a></p>
<p><a class="verse-num-sc" id="verse-num-sc916"></a><a class="vagga-gatha-num-sc" id="vagga-gatha-num-sc33.54"></a>斷絕於世事，　　口無麤獷言，<a class="t" id="t0799a25"></a><br>
八正道審諦，　　是名為梵志。<a class="t" id="t0799a26"></a></p>
<p><a class="verse-num-sc" id="verse-num-sc917"></a><a class="vagga-gatha-num-sc" id="vagga-gatha-num-sc33.55"></a>遠逝獨遊行，　　隱藏無形影，<a class="t" id="t0799a27"></a><br>
難降能自調，　　是名為梵志。<a class="t" id="t0799a28"></a></p>
<p><a class="verse-num-sc" id="verse-num-sc918"></a><a class="vagga-gatha-num-sc" id="vagga-gatha-num-sc33.56"></a>無形不可見，　　此亦不可見，<a class="t" id="t0799a29"></a><br>
解知此句者，　　念則有所由，<a class="t" id="t0799b01"></a><br>
覺知結使盡，　　是名為梵志。<a class="t" id="t0799b02"></a></p>
<p><a class="verse-num-sc" id="verse-num-sc919"></a><a class="vagga-gatha-num-sc" id="vagga-gatha-num-sc33.57"></a>能斷生死河，　　能忍超度世，<a class="t" id="t0799b03"></a><br>
自覺出苦塹，　　是名為梵志。<a class="t" id="t0799b04"></a></p>
<p><a class="verse-num-sc" id="verse-num-sc920"></a><a class="vagga-gatha-num-sc" id="vagga-gatha-num-sc33.58"></a>當求截流度，　　梵志無有欲，<a class="t" id="t0799b05"></a><br>
內自觀諸情，　　是名為梵志。<a class="t" id="t0799b06"></a></p>
<p><a class="verse-num-sc" id="verse-num-sc921"></a><a class="vagga-gatha-num-sc" id="vagga-gatha-num-sc33.59"></a>能知如是者，　　乃名為梵志。<a class="t" id="t0799b07"></a></p>
<p><a class="verse-num-sc" id="verse-num-sc922"></a><a class="vagga-gatha-num-sc" id="vagga-gatha-num-sc33.60"></a>學先去其母，　　率君及二臣，<a class="t" id="t0799b08"></a><br>
盡勝諸境界，　　是名為梵志。<a class="t" id="t0799b09"></a></p>
<p><a class="verse-num-sc" id="verse-num-sc923"></a><a class="vagga-gatha-num-sc" id="vagga-gatha-num-sc33.61"></a>諸有知深法，　　不問老以少，<a class="t" id="t0799b10"></a><br>
審諦守戒信，　　猶祀火梵志，<a class="t" id="t0799b11"></a><br></p>
<p><a class="verse-num-sc" id="verse-num-sc924"></a><a class="vagga-gatha-num-sc" id="vagga-gatha-num-sc33.62"></a>於己法在外，　　梵志為最上。<a class="t" id="t0799b12"></a><br>
一切諸有漏，　　皆盡皆無餘，<a class="t" id="t0799b13"></a><br></p>
<p><a class="verse-num-sc" id="verse-num-sc925"></a><a class="vagga-gatha-num-sc" id="vagga-gatha-num-sc33.63"></a>或復觀於法，　　皆盡皆無餘，<a class="t" id="t0799b14"></a></p>
<p><a class="verse-num-sc" id="verse-num-sc926"></a><a class="vagga-gatha-num-sc" id="vagga-gatha-num-sc33.64"></a>或復觀合會，　　皆盡皆無餘。<a class="t" id="t0799b15"></a></p>
<p><a class="verse-num-sc" id="verse-num-sc927"></a><a class="vagga-gatha-num-sc" id="vagga-gatha-num-sc33.65"></a>或復觀因緣，　　皆盡皆無餘。<a class="t" id="t0799b16"></a></p>
<p><a class="verse-num-sc" id="verse-num-sc928"></a><a class="vagga-gatha-num-sc" id="vagga-gatha-num-sc33.66"></a>猶如內法本，　　梵志為在表，<a class="t" id="t0799b17"></a><br>
若使共床褥，　　如彼薄俱羅。<a class="t" id="t0799b18"></a></p>
<p><a class="verse-num-sc" id="verse-num-sc929"></a><a class="vagga-gatha-num-sc" id="vagga-gatha-num-sc33.67"></a>猶如內法本，　　梵志為在表，<a class="t" id="t0799b19"></a><br>
知生知老病，　　轉知於死徑。<a class="t" id="t0799b20"></a></p>
<p><a class="verse-num-sc" id="verse-num-sc930"></a><a class="vagga-gatha-num-sc" id="vagga-gatha-num-sc33.68"></a>日照照於晝，　　月照照於夜，<a class="t" id="t0799b21"></a><br>
甲兵照於軍，　　禪照於道人，<a class="t" id="t0799b22"></a><br>
佛出照天下，　　能照一切冥。<a class="t" id="t0799b23"></a></p>
<p><a class="verse-num-sc" id="verse-num-sc931"></a><a class="vagga-gatha-num-sc" id="vagga-gatha-num-sc33.69"></a>梵志無有是，　　有憂無憂念，<a class="t" id="t0799b24"></a><br>
如如意所轉，　　彼彼滅狐疑。<a class="t" id="t0799b25"></a></p>
<p><a class="verse-num-sc" id="verse-num-sc932"></a><a class="vagga-gatha-num-sc" id="vagga-gatha-num-sc33.70"></a>出生諸深法，　　梵志習入禪，<a class="t" id="t0799b26"></a><br>
能解狐疑網，　　身知其苦痛。<a class="t" id="t0799b27"></a></p>
<p><a class="verse-num-sc" id="verse-num-sc933"></a><a class="vagga-gatha-num-sc" id="vagga-gatha-num-sc33.71"></a>出生諸深法，　　梵志習入禪，<a class="t" id="t0799b28"></a><br>
<span class="corr" title="[遍&gt;徧] cf.【麗】">徧</span>照一切世，　　猶日在虛空。<a class="t" id="t0799b29"></a></p>
<p><a class="verse-num-sc" id="verse-num-sc934"></a><a class="vagga-gatha-num-sc" id="vagga-gatha-num-sc33.72"></a>出生諸深法，　　梵志習入禪，<a class="t" id="t0799c01"></a><br>
能禦魔羅敵，　　如佛脫眾垢。<a class="t" id="t0799c02"></a></p>
</blockquote>
<p class="uddana">護心及苾芻　　梵志品在末<a class="t" id="t0799c03"></a><br>
依次品而說，　　具足三十二。<a class="t" id="t0799c04"></a></p>
<p><a class="t-linehead" id="t-linehead0799c04"></a>聖尊者法救集諸佛法頌偈竟。<a class="t" id="t0799c05"></a></p>
<p><span class="t-juanname">法集要頌經卷第四</span></p>
</article>
<aside id="metaarea">
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href="http://tripitaka.cbeta.org/T04n0213" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T213">comparative edition.</a> However his corrected readings are not used, only punctuation and verse division is altered from the CBETA text.</p>
</aside>
</section>
</div>
</body>
</html>
