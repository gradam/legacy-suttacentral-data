<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t213.29">
<article>
<div class="hgroup">
<p class="division">法集要頌經</p>
<h1>法集要頌經相應品第二十九</h1>
</div>
<a class="t" id="0792c29"></a>
<blockquote class="gatha">
<p><a class="text-gatha-number" id="659"></a><a class="vagga-gatha-number" id="29.1"></a>夜光照于冥，　　至日未出間，<a class="t" id="0793a01"></a><br>
日光布大明，　　夜光便黤黮。<a class="t" id="0793a02"></a></p>
<p><a class="text-gatha-number" id="660"></a><a class="vagga-gatha-number" id="29.2"></a>察者布光明，　　如來未出頃，<a class="t" id="0793a03"></a><br>
佛出放大明，　　無察無聲聞。<a class="t" id="0793a04"></a></p>
<p><a class="text-gatha-number" id="661"></a><a class="vagga-gatha-number" id="29.3"></a>不堅起堅想，　　堅起不堅想，<a class="t" id="0793a05"></a><br>
後不至於堅，　　由起邪見故。<a class="t" id="0793a06"></a></p>
<p><a class="text-gatha-number" id="662"></a><a class="vagga-gatha-number" id="29.4"></a>堅而知堅者，　　不堅知不堅，<a class="t" id="0793a07"></a><br>
<span class="corr" title="[被&gt;彼] cf.【麗】">彼</span>人求於堅，　　正治以為本。<a class="t" id="0793a08"></a></p>
<p><a class="text-gatha-number" id="663"></a><a class="vagga-gatha-number" id="29.5"></a>愚者以為堅，　　反被九結縛，<a class="t" id="0793a09"></a><br>
如鳥墮羅網，　　斯由愛深固。<a class="t" id="0793a10"></a></p>
<p><a class="text-gatha-number" id="664"></a><a class="vagga-gatha-number" id="29.6"></a>諸有懷狐疑，　　今世及後世，<a class="t" id="0793a11"></a><br>
禪定盡能滅，　　無惱修梵行。<a class="t" id="0793a12"></a></p>
<p><a class="text-gatha-number" id="665"></a><a class="vagga-gatha-number" id="29.7"></a>無塵離於塵，　　能持此服者，<a class="t" id="0793a13"></a><br>
無御無所至，<a class="t" id="0793a14"></a>　　此不應法服。</p>
<p><a class="text-gatha-number" id="666"></a><a class="vagga-gatha-number" id="29.8"></a>若能除垢穢，<a class="t" id="0793a15"></a>　　修戒等慧定，<br>
彼應思惟業，<a class="t" id="0793a16"></a>　　此應服袈裟。</p>
<p><a class="text-gatha-number" id="667"></a><a class="vagga-gatha-number" id="29.9"></a>不以柔和言，<a class="t" id="0793a17"></a>　　名稱有所至，<br>
人有善顏色，<a class="t" id="0793a18"></a>　　乃懷巧偽心。</p>
<p><a class="text-gatha-number" id="668"></a><a class="vagga-gatha-number" id="29.10"></a>有能斷是者，<a class="t" id="0793a19"></a>　　永拔其根本，<a class="t" id="0793a20"></a><br>
智者除諸穢，　　乃名為善色。<a class="t" id="0793a21"></a></p>
<p><a class="text-gatha-number" id="669"></a><a class="vagga-gatha-number" id="29.11"></a>不以色縱容，　　暫覩知人意，<a class="t" id="0793a22"></a><br>
世多違行人，　　遊蕩在世界。<a class="t" id="0793a23"></a></p>
<p><a class="text-gatha-number" id="670"></a><a class="vagga-gatha-number" id="29.12"></a>如彼虛偽鍮，　　其中純有銅，<a class="t" id="0793a24"></a><br>
獨遊無畏忌，　　內穢外不淨。<a class="t" id="0793a25"></a></p>
<p><a class="text-gatha-number" id="671"></a><a class="vagga-gatha-number" id="29.13"></a>貪餮不自節，　　三轉隨時行，<a class="t" id="0793a26"></a><br>
如圈被養猪，　　數數受胞胎。<a class="t" id="0793a27"></a></p>
<p><a class="text-gatha-number" id="672"></a><a class="vagga-gatha-number" id="29.14"></a>人能專其意，　　於食知止足，<a class="t" id="0793a28"></a><br>
趣欲支其形，　　養壽守其道。<a class="t" id="0793a29"></a></p>
<p><a class="text-gatha-number" id="673"></a><a class="vagga-gatha-number" id="29.15"></a>觀淨而自淨，　　諸根不具足，<a class="t" id="0793b01"></a><br>
於食無厭足，　　斯等凡品行，<a class="t" id="0793b02"></a><br>
轉增於欲意。　　如屋壞穿漏。<a class="t" id="0793b03"></a></p>
<p><a class="text-gatha-number" id="674"></a><a class="vagga-gatha-number" id="29.16"></a>當觀不淨行，　　諸根無缺漏，<a class="t" id="0793b04"></a><br>
於食知止足，　　有信執精進，<a class="t" id="0793b05"></a><br>
不恣於欲意，　　如風吹泰山。<a class="t" id="0793b06"></a></p>
<p><a class="text-gatha-number" id="675"></a><a class="vagga-gatha-number" id="29.17"></a>空閑甚可樂，　　然人不樂彼，<a class="t" id="0793b07"></a><br>
無欲常居之，　　非欲之所處。<a class="t" id="0793b08"></a></p>
<p><a class="text-gatha-number" id="676"></a><a class="vagga-gatha-number" id="29.18"></a>難移難可動，　　如彼重雪山，<a class="t" id="0793b09"></a><br>
非賢則不現，　　猶夜射冥室。<a class="t" id="0793b10"></a></p>
<p><a class="text-gatha-number" id="677"></a><a class="vagga-gatha-number" id="29.19"></a>賢者有千數，　　智者在叢林，<a class="t" id="0793b11"></a><br>
義理極深邃，　　智者所分別。<a class="t" id="0793b12"></a></p>
<p><a class="text-gatha-number" id="678"></a><a class="vagga-gatha-number" id="29.20"></a>多有眾生類，　　非射而不值，<a class="t" id="0793b13"></a><br>
今觀此義理，　　無戒人所<span class="corr" title="[耻&gt;恥] cf.【麗】">恥</span>。<a class="t" id="0793b14"></a></p>
<p><a class="text-gatha-number" id="679"></a><a class="vagga-gatha-number" id="29.21"></a>觀有知恐怖，　　變易知有無，<a class="t" id="0793b15"></a><br>
是故不樂有，　　當念遠離有。<a class="t" id="0793b16"></a></p>
<p><a class="text-gatha-number" id="680"></a><a class="vagga-gatha-number" id="29.22"></a>無信無反復，　　穿牆而盜竊，<a class="t" id="0793b17"></a><br>
斷彼希望思，　　是名為勇士。<a class="t" id="0793b18"></a></p>
<p><a class="text-gatha-number" id="681"></a><a class="vagga-gatha-number" id="29.23"></a>除其父母緣，　　王家及二種，<a class="t" id="0793b19"></a><br>
徧滅其境界，　　無垢為梵行。<a class="t" id="0793b20"></a></p>
<p><a class="text-gatha-number" id="682"></a><a class="vagga-gatha-number" id="29.24"></a>若人無所依，　　知彼所貴食，<a class="t" id="0793b21"></a><br>
空及無相願，　　思惟以為行。<a class="t" id="0793b22"></a></p>
<p><a class="text-gatha-number" id="683"></a><a class="vagga-gatha-number" id="29.25"></a>鳥飛於虛空，　　而無足跡現，<a class="t" id="0793b23"></a><br>
如彼行行人，　　言說無所趣。<a class="t" id="0793b24"></a></p>
<p><a class="text-gatha-number" id="684"></a><a class="vagga-gatha-number" id="29.26"></a>諸能斷有本，　　不依於未然，<a class="t" id="0793b25"></a><br>
空及無相願，　　思惟以為行。<a class="t" id="0793b26"></a></p>
<p><a class="text-gatha-number" id="685"></a><a class="vagga-gatha-number" id="29.27"></a>希有諸眾生，　　多不順其性，<a class="t" id="0793b27"></a><br>
有度不度者，　　為滅甚為難。<a class="t" id="0793b28"></a></p>
<p><a class="text-gatha-number" id="686"></a><a class="vagga-gatha-number" id="29.28"></a>諸有平等說，　　法法共相觀，<a class="t" id="0793b29"></a><br>
盡斷諸結使，　　無復有熱惱。<a class="t" id="0793c01"></a></p>
<p><a class="text-gatha-number" id="687"></a><a class="vagga-gatha-number" id="29.29"></a>行路無復憂，　　終日得解脫，<a class="t" id="0793c02"></a><br>
一切結使盡，　　無復有眾惱。<a class="t" id="0793c03"></a></p>
<p><a class="text-gatha-number" id="688"></a><a class="vagga-gatha-number" id="29.30"></a>如鳥飛虛空，　　而無有所礙，<a class="t" id="0793c04"></a><br>
彼人獲無漏，　　空無相願定。<a class="t" id="0793c05"></a></p>
<p><a class="text-gatha-number" id="689"></a><a class="vagga-gatha-number" id="29.31"></a>如鳥飛虛空，　　而無有所礙，<a class="t" id="0793c06"></a><br>
行人到彼岸，　　空無相願定。<a class="t" id="0793c07"></a></p>
<p><a class="text-gatha-number" id="690"></a><a class="vagga-gatha-number" id="29.32"></a>無造無有造，　　造者受煩惱，<a class="t" id="0793c08"></a><br>
非造非無造，　　前憂後亦憂。<a class="t" id="0793c09"></a></p>
<p><a class="text-gatha-number" id="691"></a><a class="vagga-gatha-number" id="29.33"></a>造者為善妙，　　以作不懷憂，<a class="t" id="0793c10"></a><br>
造而樂而造，　　生天受歡樂。<a class="t" id="0793c11"></a></p>
<p><a class="text-gatha-number" id="692"></a><a class="vagga-gatha-number" id="29.34"></a>虛空無轍迹，　　沙門無外意，<a class="t" id="0793c12"></a><br>
眾人盡樂惡，　　唯佛淨無穢。<a class="t" id="0793c13"></a></p>
<p><a class="text-gatha-number" id="693"></a><a class="vagga-gatha-number" id="29.35"></a>虛空無轍迹，　　沙門無外意，<a class="t" id="0793c14"></a><br>
世間皆無常，　　佛無我所有。<a class="t" id="0793c15"></a></p>
<p><a class="text-gatha-number" id="694"></a><a class="vagga-gatha-number" id="29.36"></a>諸天及世人，　　一切行相應，<a class="t" id="0793c16"></a><br>
得脫一切苦，　　離愛免輪迴。<a class="t" id="0793c17"></a></p>
<p><a class="text-gatha-number" id="695"></a><a class="vagga-gatha-number" id="29.37"></a>諸天及世人，　　一切行相應，<a class="t" id="0793c18"></a><br>
能遠諸惡業，　　不墮於惡趣。<a class="t" id="0793c19"></a></p>
<p><a class="text-gatha-number" id="696"></a><a class="vagga-gatha-number" id="29.38"></a>亦復不知論，　　賢愚無差別，<a class="t" id="0793c20"></a><br>
若復知論義，　　所說無垢跡。<a class="t" id="0793c21"></a></p>
<p><a class="text-gatha-number" id="697"></a><a class="vagga-gatha-number" id="29.39"></a>說應法議論，　　當<span class="corr" title="[竪&gt;豎] cf.【麗】">豎</span>仙人幢，<a class="t" id="0793c22"></a><br>
法幢為仙人，　　仙人為法幢。<a class="t" id="0793c23"></a></p>
<p><a class="text-gatha-number" id="698"></a><a class="vagga-gatha-number" id="29.40"></a>或有寂然罵，　　或有在眾罵，<a class="t" id="0793c24"></a><br>
或有未聲罵，　　世無不罵者。<a class="t" id="0793c25"></a></p>
<p><a class="text-gatha-number" id="699"></a><a class="vagga-gatha-number" id="29.41"></a>一毀及一譽，　　但利養其名，<a class="t" id="0793c26"></a><br>
非有亦非有，　　則亦不可知。<a class="t" id="0793c27"></a></p>
<p><a class="text-gatha-number" id="700"></a><a class="vagga-gatha-number" id="29.42"></a>智人所稱譽，　　若好兼及醜，<a class="t" id="0793c28"></a><br>
智人無缺漏，　　慧定得解脫。<a class="t" id="0793c29"></a></p>
<p><a class="text-gatha-number" id="701"></a><a class="vagga-gatha-number" id="29.43"></a>如紫磨真金，　　內外徹清淨，<a class="t" id="0794a01"></a><br>
猶如安明山，　　不為風所動，<a class="t" id="0794a02"></a><br>
智人亦如是，　　不為毀譽動。<a class="t" id="0794a03"></a></p>
<p><a class="text-gatha-number" id="702"></a><a class="vagga-gatha-number" id="29.44"></a>如樹無有根，　　無枝況有葉？<a class="t" id="0794a04"></a><br>
健者以解縛，　　誰能毀其德？<a class="t" id="0794a05"></a></p>
<p><a class="text-gatha-number" id="703"></a><a class="vagga-gatha-number" id="29.45"></a>無垢無有住，　　身壍種苦子，<a class="t" id="0794a06"></a><br>
最勝無有愛，　　天世人不知。<a class="t" id="0794a07"></a></p>
<p><a class="text-gatha-number" id="704"></a><a class="vagga-gatha-number" id="29.46"></a>猶如網叢林，　　無愛況有餘？<a class="t" id="0794a08"></a><br>
佛有無量行，　　無跡誰跡將？<a class="t" id="0794a09"></a></p>
<p><a class="text-gatha-number" id="705"></a><a class="vagga-gatha-number" id="29.47"></a>若有不欲生，　　以生不受有，<a class="t" id="0794a10"></a><br>
佛有無量行，　　無跡誰跡將？<a class="t" id="0794a11"></a></p>
<p><a class="text-gatha-number" id="706"></a><a class="vagga-gatha-number" id="29.48"></a>若欲滅其想，　　內外無諸因，<a class="t" id="0794a12"></a><br>
亦無過色想，　　四應不受生。<a class="t" id="0794a13"></a></p>
<p><a class="text-gatha-number" id="707"></a><a class="vagga-gatha-number" id="29.49"></a>捨前及捨後，　　捨間越於有，<a class="t" id="0794a14"></a><br>
一切盡皆捨，　　不復受生老。<a class="t" id="0794a15"></a></p>
</blockquote>
<p><span class="t-juanname">法集要頌經卷第三</span></p>
</article>
<aside id="metaarea">
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href="http://tripitaka.cbeta.org/T04n0213" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T213">comparative edition.</a> However his corrected readings are not used, only punctuation and verse division is altered from the CBETA text.</p>
</aside>
</section>
</div>
</body>
</html>
