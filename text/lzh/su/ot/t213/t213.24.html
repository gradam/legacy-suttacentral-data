<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t213.24">
<article>
<div class="hgroup">
<p class="division">法集要頌經</p>
<h1>法集要頌經廣說品第二十四</h1>
</div>
<div class="suttainfo" id="juan3">
<p><a class="t" id="t0789a06"></a><a class="t" id="t0789a07"></a><a class="t" id="t0789a08"></a><span class="t-juanname">法集要頌經卷第三</span><a class="t" id="t0789a09"></a><br>
<span class="t-byline"><span class="corr" title="[&gt;尊者法救集] cf.【麗】">尊者法救集</span></span><a class="t" id="t0789a10"></a><br>
<span class="t-byline">西天中印度惹爛駄囉國密<a class="t" id="t0789a11"></a>林寺三藏明教大師賜紫沙<a class="t" id="t0789a12"></a>門臣天息災奉　詔譯</span><a class="t" id="t0789a13"></a></p>
</div>
<blockquote class="gatha">
<p><a class="verse-num-sc" id="verse-num-sc500"></a><a class="vagga-gatha-num-sc" id="vagga-gatha-num-sc24.1"></a>雖說百伽陀，　　句義不周正，<a class="t" id="t0789a14"></a><a class="t" id="t0789a15"></a><br>
不如解一句，　　聞乃得解脫。<a class="t" id="t0789a16"></a></p>
<p><a class="verse-num-sc" id="verse-num-sc501"></a><a class="vagga-gatha-num-sc" id="vagga-gatha-num-sc24.2"></a>雖說百伽陀，　　不明有何益？<a class="t" id="t0789a17"></a><br>
不如解一義，　　聞乃得止息。<a class="t" id="t0789a18"></a></p>
<p><a class="verse-num-sc" id="verse-num-sc502"></a><a class="vagga-gatha-num-sc" id="vagga-gatha-num-sc24.3"></a>雖解多伽陀，　　不行無所益，<a class="t" id="t0789a19"></a><br>
不如行一句，　　習行可得道。<a class="t" id="t0789a20"></a></p>
<p><a class="verse-num-sc" id="verse-num-sc503"></a><a class="vagga-gatha-num-sc" id="vagga-gatha-num-sc24.4"></a>若人壽百歲，　　毀戒意不息，<a class="t" id="t0789a21"></a><br>
不如一日中，　　供養持戒人。<a class="t" id="t0789a22"></a></p>
<p><a class="verse-num-sc" id="verse-num-sc504"></a><a class="vagga-gatha-num-sc" id="vagga-gatha-num-sc24.5"></a>若人壽百歲，　　懈怠劣精進，<a class="t" id="t0789a23"></a><br>
不如一日中，　　勇猛行精進。<a class="t" id="t0789a24"></a></p>
<p><a class="verse-num-sc" id="verse-num-sc505"></a><a class="vagga-gatha-num-sc" id="vagga-gatha-num-sc24.6"></a>若人壽百歲，　　不觀生滅法，<a class="t" id="t0789a25"></a><br>
不如一日中，　　而解生滅法。<a class="t" id="t0789a26"></a></p>
<p><a class="verse-num-sc" id="verse-num-sc506"></a><a class="vagga-gatha-num-sc" id="vagga-gatha-num-sc24.7"></a>若人壽百歲，　　不觀成敗事，<a class="t" id="t0789a27"></a><br>
不如一日中，　　覩微知所忌。<a class="t" id="t0789a28"></a></p>
<p><a class="verse-num-sc" id="verse-num-sc507"></a><a class="vagga-gatha-num-sc" id="vagga-gatha-num-sc24.8"></a>若人壽百歲，　　不見無漏句，<a class="t" id="t0789a29"></a><br>
不如一日中，　　得見無漏道。<a class="t" id="t0789b01"></a></p>
<p><a class="verse-num-sc" id="verse-num-sc508"></a><a class="vagga-gatha-num-sc" id="vagga-gatha-num-sc24.9"></a>若人壽百歲，　　不見無動句，<a class="t" id="t0789b02"></a><br>
不如一日中，　　得見無動道。<a class="t" id="t0789b03"></a></p>
<p><a class="verse-num-sc" id="verse-num-sc509"></a><a class="vagga-gatha-num-sc" id="vagga-gatha-num-sc24.10"></a>若人壽百歲，　　不覩難見句，<a class="t" id="t0789b04"></a><br>
不如一日中，　　得見微妙道。<a class="t" id="t0789b05"></a></p>
<p><a class="verse-num-sc" id="verse-num-sc510"></a><a class="vagga-gatha-num-sc" id="vagga-gatha-num-sc24.11"></a>若人壽百歲，　　不見無生句，<a class="t" id="t0789b06"></a><br>
不如一日中，　　得見無生道。<a class="t" id="t0789b07"></a></p>
<p><a class="verse-num-sc" id="verse-num-sc511"></a><a class="vagga-gatha-num-sc" id="vagga-gatha-num-sc24.12"></a>若人壽百歲，　　不見無作句，<a class="t" id="t0789b08"></a><br>
不如一日中，　　得見無作道。<a class="t" id="t0789b09"></a></p>
<p><a class="verse-num-sc" id="verse-num-sc512"></a><a class="vagga-gatha-num-sc" id="vagga-gatha-num-sc24.13"></a>若人壽百歲，　　不見最上句，<a class="t" id="t0789b10"></a><br>
不如一日中，　　得見最上道。<a class="t" id="t0789b11"></a></p>
<p><a class="verse-num-sc" id="verse-num-sc513"></a><a class="vagga-gatha-num-sc" id="vagga-gatha-num-sc24.14"></a>若人壽百歲，　　不見寂滅句，<a class="t" id="t0789b12"></a><br>
不如一日中，　　得見寂滅道。<a class="t" id="t0789b13"></a></p>
<p><a class="verse-num-sc" id="verse-num-sc514"></a><a class="vagga-gatha-num-sc" id="vagga-gatha-num-sc24.15"></a>若人壽百歲，　　不見甘露句，<a class="t" id="t0789b14"></a><br>
不如一日中，　　得服甘露味。<a class="t" id="t0789b15"></a></p>
<p><a class="verse-num-sc" id="verse-num-sc515"></a><a class="vagga-gatha-num-sc" id="vagga-gatha-num-sc24.16"></a>若人壽百歲，　　不見無垢句，<a class="t" id="t0789b16"></a><br>
不如一日中，　　得見清淨道。<a class="t" id="t0789b17"></a></p>
<p><a class="verse-num-sc" id="verse-num-sc516"></a><a class="vagga-gatha-num-sc" id="vagga-gatha-num-sc24.17"></a>若人壽百歲，　　不見離垢句，<a class="t" id="t0789b18"></a><br>
不如一日中，　　離垢得解脫。<a class="t" id="t0789b19"></a></p>
<p><a class="verse-num-sc" id="verse-num-sc517"></a><a class="vagga-gatha-num-sc" id="vagga-gatha-num-sc24.18"></a>雖復壽百歲，　　山林祭火神，<a class="t" id="t0789b20"></a><br>
不如須臾間，　　觀身而積行。<a class="t" id="t0789b21"></a></p>
<p><a class="verse-num-sc" id="verse-num-sc518"></a><a class="vagga-gatha-num-sc" id="vagga-gatha-num-sc24.19"></a>雖復百歲中，　　山林祭火神，<a class="t" id="t0789b22"></a><br>
不如須臾間，　　正見得解脫。<a class="t" id="t0789b23"></a></p>
<p><a class="verse-num-sc" id="verse-num-sc519"></a><a class="vagga-gatha-num-sc" id="vagga-gatha-num-sc24.20"></a>從月至於月，　　愚者用飲食，<a class="t" id="t0789b24"></a><br>
彼人不信佛，　　十六不獲一。<a class="t" id="t0789b25"></a></p>
<p><a class="verse-num-sc" id="verse-num-sc520"></a><a class="vagga-gatha-num-sc" id="vagga-gatha-num-sc24.21"></a>若人禱神祀，　　經歲望其福，<a class="t" id="t0789b26"></a><br>
彼於四分中，　　亦不獲其一。<a class="t" id="t0789b27"></a></p>
<p><a class="verse-num-sc" id="verse-num-sc521"></a><a class="vagga-gatha-num-sc" id="vagga-gatha-num-sc24.22"></a>從月至於月，　　愚者用飲食，<a class="t" id="t0789b28"></a><br>
不生慈愍心，　　十六不及一。<a class="t" id="t0789b29"></a></p>
<p><a class="verse-num-sc" id="verse-num-sc522"></a><a class="vagga-gatha-num-sc" id="vagga-gatha-num-sc24.23"></a>從月至於月，　　愚者用飲食，<a class="t" id="t0789c01"></a><br>
彼不知法數，　　十六不及一。<a class="t" id="t0789c02"></a></p>
<p><a class="verse-num-sc" id="verse-num-sc523"></a><a class="vagga-gatha-num-sc" id="vagga-gatha-num-sc24.24"></a>從月至於月，　　常行平等會，<a class="t" id="t0789c03"></a><br>
彼人不信佛，　　十六不及一。<a class="t" id="t0789c04"></a></p>
<p><a class="verse-num-sc" id="verse-num-sc524"></a><a class="vagga-gatha-num-sc" id="vagga-gatha-num-sc24.25"></a>從月至於月，　　常行平等會，<a class="t" id="t0789c05"></a><br>
彼人不信法，　　十六不及一。<a class="t" id="t0789c06"></a></p>
<p><a class="verse-num-sc" id="verse-num-sc525"></a><a class="vagga-gatha-num-sc" id="vagga-gatha-num-sc24.26"></a>從月至於月，　　常行平等會，<a class="t" id="t0789c07"></a><br>
彼人不信僧，　　十六不及一。<a class="t" id="t0789c08"></a></p>
<p><a class="verse-num-sc" id="verse-num-sc526"></a><a class="vagga-gatha-num-sc" id="vagga-gatha-num-sc24.27"></a>月月常千祀，　　恒施於平等，<a class="t" id="t0789c09"></a><br>
彼無慈愍心，　　十六不及一。<a class="t" id="t0789c10"></a></p>
<p><a class="verse-num-sc" id="verse-num-sc527"></a><a class="vagga-gatha-num-sc" id="vagga-gatha-num-sc24.28"></a>月月常千祀，　　恒施於平等，<a class="t" id="t0789c11"></a><br>
彼不恤蠕動，　　十六不及一。<a class="t" id="t0789c12"></a></p>
<p><a class="verse-num-sc" id="verse-num-sc528"></a><a class="vagga-gatha-num-sc" id="vagga-gatha-num-sc24.29"></a>月月常千祀，　　恒施於平等，<a class="t" id="t0789c13"></a><br>
若無悲念心，　　十六不及一。<a class="t" id="t0789c14"></a></p>
<p><a class="verse-num-sc" id="verse-num-sc529"></a><a class="vagga-gatha-num-sc" id="vagga-gatha-num-sc24.30"></a>月月常千祀，　　恒施於平等，<a class="t" id="t0789c15"></a><br>
彼懷怨恨心，　　十六不及一。<a class="t" id="t0789c16"></a></p>
<p><a class="verse-num-sc" id="verse-num-sc530"></a><a class="vagga-gatha-num-sc" id="vagga-gatha-num-sc24.31"></a>月月常千祀，　　恒施於平等，<a class="t" id="t0789c17"></a><br>
不見擇滅法，　　十六不及一。<a class="t" id="t0789c18"></a></p>
<p><a class="verse-num-sc" id="verse-num-sc531"></a><a class="vagga-gatha-num-sc" id="vagga-gatha-num-sc24.32"></a>月月常千祀，　　終身而不輟，<a class="t" id="t0789c19"></a><br>
不如須臾間，　　一心念真法，<a class="t" id="t0789c20"></a><br>
一念福無邊，　　勝彼終身祀。</p>
<p><a class="verse-num-sc" id="verse-num-sc532"></a><a class="vagga-gatha-num-sc" id="vagga-gatha-num-sc24.33"></a><a class="t" id="t0789c21"></a>雖終百歲壽，　　奉事祀火神。<a class="t" id="t0789c22"></a><br>
不如須臾間，　　供養佛法僧，<a class="t" id="t0789c23"></a><br>
一念供養福，　　勝彼終身祀。<a class="t" id="t0789c24"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href="http://tripitaka.cbeta.org/T04n0213" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T213">comparative edition.</a> However his corrected readings are not used, only punctuation and verse division is altered from the CBETA text.</p>
</aside>
</section>
</div>
</body>
</html>
