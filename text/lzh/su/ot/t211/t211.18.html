<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t211.18">
<article>
<div class="hgroup">
<p class="division">法句譬喻經</p>
<h1>法句譬喻經刀仗品第十八</h1>
</div>
<p><a class="t" id="t0591b09"></a><a class="t-linehead" id="t-linehead0591b09"></a>昔有一國名曰賢提，時有長老比丘，長病委頓<a class="t" id="t0591b10"></a>羸瘦垢穢，在賢提精舍中臥，無瞻視者。佛將<a class="t" id="t0591b11"></a>五百比丘往至其所，使諸比丘傳共視之，為<a class="t" id="t0591b12"></a>作糜粥，而諸比丘聞其臭處皆共賤之。佛使<a class="t" id="t0591b13"></a>天帝釋取湯水，佛以金剛之手洗病比丘身<a class="t" id="t0591b14"></a>體，地尋震動<span class="gaiji">［火＊霍］<!--gaiji,,1[火＊霍],2&#x3E0C;,3--></span>然大明，莫不驚肅。國王臣民<a class="t" id="t0591b15"></a>天龍鬼神無央數人，往到佛所稽首作禮白<a class="t" id="t0591b16"></a>佛言：「佛為世尊，三界無比道德已備，云何屈<a class="t" id="t0591b17"></a>意洗此病瘦垢穢比丘？」佛告國王及眾會者：<a class="t" id="t0591b18"></a>「如來所以出現於世，正為此窮厄無護者耳。<a class="t" id="t0591b19"></a>供養病瘦沙門道士及諸貧窮孤獨老人，其<a class="t" id="t0591b20"></a>福無量、所願如意，譬五河流福來如是，功德漸<a class="t" id="t0591b21"></a>滿會當得道。」王白佛言：「今此比丘宿有何罪，<a class="t" id="t0591b22"></a>困病積年療治不差？」佛告王曰：「往昔有王<a class="t" id="t0591b23"></a>名曰惡行，治政嚴暴，使一多力五百主令鞭<a class="t" id="t0591b24"></a>人。五百假王威怒私作寒熱，若欲鞭人責其<a class="t" id="t0591b25"></a>價數，得物鞭輕不得鞭重，舉國患之。有一<a class="t" id="t0591b26"></a>賢者為人所誣，應當得鞭，報五百言：『吾是<a class="t" id="t0591b27"></a>佛弟子，素無罪過，為人所抂，願小垂恕。』五<a class="t" id="t0591b28"></a>百聞是佛弟子，輕手過鞭無著身者。五百壽<a class="t" id="t0591b29"></a>終墮地獄中，考掠萬毒罪滅復出，墮畜生中<a class="t" id="t0591c01"></a>恒被撾杖五百餘世，罪畢為人，常嬰重病痛<a class="t" id="t0591c02"></a>不離身。爾時國王者，今調達是也；時五百<a class="t" id="t0591c03"></a>者，今此病比丘是也；時賢者者，吾身是也。<a class="t" id="t0591c04"></a>吾以前世為其所恕鞭不著身，是故世尊躬<a class="t" id="t0591c05"></a>為洗之。人作善惡殃福隨身，雖更生死不可<a class="t" id="t0591c06"></a>得免。」</p>
<p><a class="t-linehead" id="t-linehead0591c06"></a>於是世尊即說偈言：<a class="t" id="t0591c07"></a></p>
<blockquote class="gatha">
<p><a class="verse-num-sc" id="verse-num-sc129"></a><a class="vagga-gatha-num-sc" id="vagga-gatha-num-sc18.1"></a>「撾杖良善，　　妄讒無罪，<br>
其殃十倍，<a class="t" id="t0591c08"></a>　　災卒無赦。</p>
<p><a class="verse-num-sc" id="verse-num-sc130"></a><a class="vagga-gatha-num-sc" id="vagga-gatha-num-sc18.2"></a>生受酷痛，　　形體毀折，<a class="t" id="t0591c09"></a><br>
自然惱病，　　失意恍忽，</p>
<p><a class="verse-num-sc" id="verse-num-sc131"></a><a class="vagga-gatha-num-sc" id="vagga-gatha-num-sc18.3"></a>人所誣者，<a class="t" id="t0591c10"></a>　　或縣官厄，<br>
財產耗盡，　　親戚離別，<a class="t" id="t0591c11"></a></p>
<p><a class="verse-num-sc" id="verse-num-sc132"></a><a class="vagga-gatha-num-sc" id="vagga-gatha-num-sc18.4"></a>舍宅所有，　　災火焚燒，<br>
死入地獄，<a class="t" id="t0591c12"></a>　　如是為十。」<a class="t" id="t0591c13"></a></p>
</blockquote>
<p><a class="t-linehead" id="t-linehead0591c13"></a>時病比丘聞佛此偈及宿命事，自知本行，剋<a class="t" id="t0591c14"></a>心自責，即於佛前所患除愈，身安意定即得<a class="t" id="t0591c15"></a>羅漢道。賢提國王歡喜信解，尋受五戒為清<a class="t" id="t0591c16"></a>信士，沒命奉行，得須陀洹道。</p>
<p><a class="t" id="t0591c17"></a><a class="t-linehead" id="t-linehead0591c17"></a>昔佛在舍衛國祇樹給孤獨精舍中，為天人<a class="t" id="t0591c18"></a>龍鬼說法。東方有國名欝多羅波提，昔有婆<a class="t" id="t0591c19"></a>羅門等五百人相率欲詣恒水，岸邊有三祠<a class="t" id="t0591c20"></a>神池，沐浴垢穢倮形求仙如尼揵法。道由大<a class="t" id="t0591c21"></a>澤迷不得過，中道乏糧，遙望見一大樹如有<a class="t" id="t0591c22"></a>神氣，想有人居，馳趣樹下了無所見。婆羅門<a class="t" id="t0591c23"></a>等舉聲大哭，飢渴委厄窮死斯澤。樹神人現<a class="t" id="t0591c24"></a>問諸梵志：「道士那來？今欲何行？」同聲答曰：「欲<a class="t" id="t0591c25"></a>詣神池澡浴望仙，今日飢渴幸哀矜濟。」樹神<a class="t" id="t0591c26"></a>即舉手，百味飲食從手流溢，給眾飯食皆<a class="t" id="t0591c27"></a>得飽滿，其餘食飲足供道糧。臨當別去，詣神<a class="t" id="t0591c28"></a>請問：「本行何德致此巍巍？」神答梵志：「吾本所<a class="t" id="t0591c29"></a>居在舍衛國，時國大臣名曰須達，飯佛眾僧<a class="t" id="t0592a01"></a>詣市買酪，無提酪者，左右顧視倩我提之，<a class="t" id="t0592a02"></a>往到精舍使我斟酌。訖行澡水儼然聽法，一<a class="t" id="t0592a03"></a>切歡喜稱善無量。時我奉齋暮還不飡，婦怪<a class="t" id="t0592a04"></a>問我：『不食何恨？』答曰：『不恨也。吾行於市，見<a class="t" id="t0592a05"></a>長者須達於園飯佛，我往持齋，齋名八關。』<a class="t" id="t0592a06"></a>其婦瞋恚忿然言曰：『瞿曇亂俗，奚足採納？君<a class="t" id="t0592a07"></a>毀遺則禍從此興。』踧迫不已便共俱食。時<a class="t" id="t0592a08"></a>我爾夜年壽算盡終於夜半，神來生此。為是<a class="t" id="t0592a09"></a>愚婦敗我齋法，不卒其業；來生斯澤作此樹<a class="t" id="t0592a10"></a>神，提酪之福手出飲食，若終齋法應生天上，<a class="t" id="t0592a11"></a>封受自然。」即為梵志而說頌曰：<a class="t" id="t0592a12"></a></p>
<blockquote class="gatha">
<p><a class="verse-num-sc" id="verse-num-sc133"></a><a class="vagga-gatha-num-sc" id="vagga-gatha-num-sc18.5"></a>「祠祀種禍根，　　日夜長枝條，<a class="t" id="t0592a13"></a><br>
唐苦敗身本，　　齋法度世仙。」<a class="t" id="t0592a14"></a></p>
</blockquote>
<p><a class="t-linehead" id="t-linehead0592a14"></a>梵志聞偈迷解信受，旋還舍衛路由一國，國<a class="t" id="t0592a15"></a>名拘藍尼，有長者名曰美音，為人恩仁眾人<a class="t" id="t0592a16"></a>敬仰。梵志過宿，長者問曰：「道士那來？今欲<a class="t" id="t0592a17"></a>所至？」具陳彼澤樹神功德：「欲詣舍衛造須達<a class="t" id="t0592a18"></a>所，攢採齋法冀蒙得福。」美音喜踊宿行所追<a class="t" id="t0592a19"></a>且自解暢，宣令宗室：「誰能共行受齋戒法？」<a class="t" id="t0592a20"></a>合五百人僉然應命，本願相引，威儀嚴出共<a class="t" id="t0592a21"></a>詣舍衛。未至祇洹道逢須達，遇而不識顧問<a class="t" id="t0592a22"></a>從者：「此何丈夫？」對曰：「須達也。」梵志眾等喜而<a class="t" id="t0592a23"></a>追曰：「吾願成矣。」求人得人馳趣相見，同聲歎<a class="t" id="t0592a24"></a>曰：「樹神歎德，注仰虛心具說所嗟，故來投託，<a class="t" id="t0592a25"></a>冀示法齋。」住車答曰：「所求大善！吾有尊師<a class="t" id="t0592a26"></a>號曰如來、眾祐，度脫人類近在祇洹，可共親<a class="t" id="t0592a27"></a>造。」即皆敬諾恭肅進前，遙見如來情喜難<a class="t" id="t0592a28"></a>量，五體投地退坐一面，皆共長跪白世尊曰：<a class="t" id="t0592a29"></a>「本初發家，欲至三池沐浴求仙，經由樹神所<a class="t" id="t0592b01"></a>陳如此，是故投化願示極靈。」</p>
<p><a class="t-linehead" id="t-linehead0592b01"></a>於是世尊因其<a class="t" id="t0592b02"></a>所行，而說偈言：<a class="t" id="t0592b03"></a></p>
<blockquote class="gatha">
<p><a class="verse-num-sc" id="verse-num-sc134"></a><a class="vagga-gatha-num-sc" id="vagga-gatha-num-sc18.6"></a>「雖倮剪髮，　　長服草衣，<br>
沐浴踞石，<a class="t" id="t0592b04"></a>　　奈疑結何？</p>
<p><a class="verse-num-sc" id="verse-num-sc135"></a><a class="vagga-gatha-num-sc" id="vagga-gatha-num-sc18.7"></a>不伐殺燒，　　亦不求勝，<a class="t" id="t0592b05"></a><br>
仁愛天下，　　所適無怨。」<a class="t" id="t0592b06"></a></p>
</blockquote>
<p><a class="t-linehead" id="t-linehead0592b06"></a>五百梵志聞偈歡喜，皆作沙門得應真道，美<a class="t" id="t0592b07"></a>音宗等逮得法眼。</p>
<p><a class="t-linehead" id="t-linehead0592b07"></a>諸比丘白佛言：「五百梵志<a class="t" id="t0592b08"></a>及長者等，本行何德，得道何速？」世尊告曰：「過<a class="t" id="t0592b09"></a>去久遠時，世有佛，名曰迦葉，為諸弟子說<a class="t" id="t0592b10"></a>法，當來五濁之時。時有梵志長者千人，同<a class="t" id="t0592b11"></a>發是言：『令我遭見釋迦文佛。』爾時梵志者，今<a class="t" id="t0592b12"></a>此等梵志是；爾時長者，今美音等是。從是因<a class="t" id="t0592b13"></a>緣，見我便解。」</p>
<p><a class="t-linehead" id="t-linehead0592b13"></a>比丘歡喜，作禮奉行。</p>
<p><a class="t" id="t0592b14"></a><span class="t-juanname">◎法句譬喻經卷第二</span></p>
</article>
<aside id="metaarea">
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href="http://tripitaka.cbeta.org/T04n0211" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
