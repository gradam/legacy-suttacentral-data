<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t211.30">
<article>
<div class="hgroup">
<p class="division">法句譬喻經</p>
<h1>◎法句譬喻經地獄品第三十</h1>
</div>
<p><a class="t" id="t0598c02"></a><a class="t-linehead" id="t-linehead0598c02"></a>昔舍衛國有婆羅門師，名富蘭迦葉，與五百<a class="t" id="t0598c03"></a>弟子相隨，國王人民先共奉事。佛初得道與<a class="t" id="t0598c04"></a>諸弟子從羅閱祇至舍衛國，身相顯赫道教<a class="t" id="t0598c05"></a>弘美，國王中宮率土人民莫不奉敬。於是<a class="t" id="t0598c06"></a>富蘭迦葉起嫉妬意，欲毀世尊獨望敬事，即<a class="t" id="t0598c07"></a>將弟子見波斯匿王而自陳曰：「吾等長老先<a class="t" id="t0598c08"></a>學國之舊師，沙門瞿曇後出求道，實無神聖<a class="t" id="t0598c09"></a>自稱為佛。而王捨我欲專奉之，今欲與佛捔<a class="t" id="t0598c10"></a>試道德，知誰為勝？勝者王便終身奉之。」王<a class="t" id="t0598c11"></a>言：「大善！」王即嚴駕往到佛所，禮畢白言：「富<a class="t" id="t0598c12"></a>蘭迦葉欲與世尊捔盡道力現神變化，不審<a class="t" id="t0598c13"></a>世尊為可爾不？」佛言：「大佳。」結期七日當捔變<a class="t" id="t0598c14"></a>化，王於城東平廣好地立二高座，高四十丈<a class="t" id="t0598c15"></a>七寶莊校，施設幢幡整頓座席，二座中間相<a class="t" id="t0598c16"></a>去二里，二部弟子各坐其下，國王群臣大眾<a class="t" id="t0598c17"></a>雲集，欲觀二人捔其神化。於時迦葉與諸弟<a class="t" id="t0598c18"></a>子先到座所登梯而上，有鬼神王名曰般師，<a class="t" id="t0598c19"></a>見迦葉等虛妄嫉妬，即起大風吹其高座，坐<a class="t" id="t0598c20"></a>具顛倒幢幡飛揚，雨沙礫石眼不得視；世尊<a class="t" id="t0598c21"></a>高座淡然不動。佛與大眾庠序而來，方向高<a class="t" id="t0598c22"></a>座忽然已上，眾僧一切寂然次坐。王及群臣<a class="t" id="t0598c23"></a>加敬，稽首白佛言：「願垂神化厭伏邪見，并令<a class="t" id="t0598c24"></a>國人明信正真。」於是世尊即於座上<span class="gaiji">［火＊霍］<!--gaiji,,1[火＊霍],2&#x3E0C;,3--></span>然不<a class="t" id="t0598c25"></a>現，即昇虛空奮大光明，東沒西現四方亦<a class="t" id="t0599a01"></a>爾，身出水火上下交易，坐臥空中十二變<a class="t" id="t0599a02"></a>化，沒身不現還在座上，天龍鬼神華香供養，<a class="t" id="t0599a03"></a>讚善之聲震動天地。富蘭迦葉自知無道，<a class="t" id="t0599a04"></a>低頭慚愧不敢舉目。於是金剛力士舉金<a class="t" id="t0599a05"></a>剛杵，杵頭火出以擬迦葉：「何以不現卿變化<a class="t" id="t0599a06"></a>乎？」迦葉惶怖投座而走，五百弟子奔波迸<a class="t" id="t0599a07"></a>散。世尊威顏容無欣慼，還到祇樹給孤獨園，<a class="t" id="t0599a08"></a>國王群臣歡喜辭退。</p>
<p><a class="t-linehead" id="t-linehead0599a08"></a>於是富蘭迦葉與諸<a class="t" id="t0599a09"></a>弟子受辱而去，去至道中逢一老優婆夷，<a class="t" id="t0599a10"></a>字摩尼，逆罵之曰：「卿等群愚不自忖度，而<a class="t" id="t0599a11"></a>欲與佛比捔道德，狂愚欺誑不知羞恥，亦<a class="t" id="t0599a12"></a>可不須持此面目行於世間也。」富蘭迦葉<a class="t" id="t0599a13"></a>羞諸弟子至江水邊，誑諸弟子：「我今投水必<a class="t" id="t0599a14"></a>生梵天，若我不還則知彼樂。」諸弟子待之不<a class="t" id="t0599a15"></a>還，自共議言：「師必上天我何宜住？」一一投水<a class="t" id="t0599a16"></a>冀當隨師，不知罪牽皆墮地獄。</p>
<p><a class="t-linehead" id="t-linehead0599a16"></a>後日國王聞<a class="t" id="t0599a17"></a>其如此，甚驚怪之，往到佛所白佛言：「富蘭<a class="t" id="t0599a18"></a>迦葉師徒迷愚，何緣乃爾？」佛告王曰：「富蘭<a class="t" id="t0599a19"></a>迦葉師徒重罪有二：一者三毒熾盛自稱得<a class="t" id="t0599a20"></a>道，二者謗毀如來欲望敬事。以此二罪應墮<a class="t" id="t0599a21"></a>地獄，殃咎催逼使其投河，身死神去受苦無<a class="t" id="t0599a22"></a>量。是以智者守攝其心，內不興惡外罪不至。<a class="t" id="t0599a23"></a>譬如邊城與寇連接，守備牢固無所畏懼，內<a class="t" id="t0599a24"></a>人安隱外寇不入，智者自護亦復如是。」</p>
<p><a class="t-linehead" id="t-linehead0599a24"></a>於是<a class="t" id="t0599a25"></a>世尊即說偈言：<a class="t" id="t0599a26"></a></p>
<blockquote class="gatha">
<p><a class="verse-num-sc" id="verse-num-sc204"></a><a class="vagga-gatha-num-sc" id="vagga-gatha-num-sc30.1"></a>「妄證求賂行已不正，<a class="t" id="t0599a27"></a><br>
怨譖良人以枉治世，<a class="t" id="t0599a28"></a><br>
罪牽斯人自投於坑。<a class="t" id="t0599a29"></a></p>
<p><a class="verse-num-sc" id="verse-num-sc205"></a><a class="vagga-gatha-num-sc" id="vagga-gatha-num-sc30.2"></a>如備邊城中外牢固，<a class="t" id="t0599b01"></a><br>
自守其心非法不生，<a class="t" id="t0599b02"></a><br>
行缺致憂令墮地獄。」<a class="t" id="t0599b03"></a></p>
</blockquote>
<p><a class="t-linehead" id="t-linehead0599b03"></a>佛說偈已重告王曰：「乃往昔時有二獼猴<a class="t" id="t0599b04"></a>王，各主五百獼猴。一王起嫉妬意欲殺一王，<a class="t" id="t0599b05"></a>規圖獨治，便往共鬪，數數不如羞慚退去。到<a class="t" id="t0599b06"></a>大海邊海曲之中，有水聚沫風吹積聚高數<a class="t" id="t0599b07"></a>百丈，獼猴王愚癡謂是雪山，語群輩言：『久聞<a class="t" id="t0599b08"></a>海中有雪山，其中快樂甘菓恣口，今日乃見，<a class="t" id="t0599b09"></a>吾當先往行視，若審樂者不能復還，若不<a class="t" id="t0599b10"></a>樂者當來語汝。』於是上樹盡力跳騰，投聚<a class="t" id="t0599b11"></a>沫中溺沒海底。餘者怪之不出，謂必大樂，一<a class="t" id="t0599b12"></a>一投中斷羣溺死。」佛告王曰：「爾時嫉妬獼猴<a class="t" id="t0599b13"></a>王者，今富蘭迦葉是也：群輩者，今富蘭<a class="t" id="t0599b14"></a>迦葉弟子五百人是也；彼一獼猴王者，我身<a class="t" id="t0599b15"></a>是也。富蘭迦葉前世坐懷嫉妬，為罪所牽<a class="t" id="t0599b16"></a>自投聚沫絕羣斷種，今復誹謗盡投江河，罪<a class="t" id="t0599b17"></a>對使然累劫無限。」王聞信解作禮而去。</p>
◎<a class="t" id="t0599b18"></a>◎
<p><a class="t-linehead" id="t-linehead0599b18"></a>昔有七比丘入山學道，十二年中不能得<a class="t" id="t0599b19"></a>道。自共議言：「學道甚難，毀形執節不避寒苦，<a class="t" id="t0599b20"></a>終身乞食受辱難堪，道卒叵得罪難可除，唐<a class="t" id="t0599b21"></a>自勞勤殞命山中，不如歸家修立門戶娶<a class="t" id="t0599b22"></a>妻養子，廣為利業快心樂意。安知後事？」於是<a class="t" id="t0599b23"></a>七人即起出山。佛遙知之應當得度，不忍小<a class="t" id="t0599b24"></a>苦終墮地獄，甚可憐傷。佛即化作沙門往到<a class="t" id="t0599b25"></a>谷口，逢七比丘，化人問曰：「久承學道，何以<a class="t" id="t0599b26"></a>來出？」七人答言：「學道勤苦罪根難拔，分衛乞<a class="t" id="t0599b27"></a>食受辱難堪，又此山中無供養者，璅璅積年<a class="t" id="t0599b28"></a>恒守儉約，唐自困苦道不可得。且欲還家廣<a class="t" id="t0599b29"></a>求利業，大作資財後老求道。」化沙門言：「且<a class="t" id="t0599c01"></a>止且止！聽我所言。人命無常旦不保夕，學<a class="t" id="t0599c02"></a>道雖難前苦後樂，居家艱難億劫無息，妻<a class="t" id="t0599c03"></a>息會止願同安利，欲望永樂不遭患難，是猶<a class="t" id="t0599c04"></a>治病服毒有增無損也。三界有形皆有憂惱，<a class="t" id="t0599c05"></a>唯有信戒無放逸意，精進得道眾苦永畢。」</p>
<p><a class="t" id="t0599c06"></a><a class="t-linehead" id="t-linehead0599c06"></a>於是化沙門現佛身相，光像巍巍即說偈言：<a class="t" id="t0599c07"></a></p>
<blockquote class="gatha">
<p><a class="verse-num-sc" id="verse-num-sc206"></a><a class="vagga-gatha-num-sc" id="vagga-gatha-num-sc30.3"></a>「學難捨罪難，　　居在家亦難，<a class="t" id="t0599c08"></a><br>
會止同利難，　　艱難無過有。<a class="t" id="t0599c09"></a></p>
<p><a class="verse-num-sc" id="verse-num-sc207"></a><a class="vagga-gatha-num-sc" id="vagga-gatha-num-sc30.4"></a>比丘乞求難，　　何可不自勉？<a class="t" id="t0599c10"></a><br>
精進得自然，　　終無欲於人。<a class="t" id="t0599c11"></a></p>
<p><a class="verse-num-sc" id="verse-num-sc208"></a><a class="vagga-gatha-num-sc" id="vagga-gatha-num-sc30.5"></a>有信則戒成，　　從戒多致寶，<a class="t" id="t0599c12"></a><br>
亦從得諧偶，　　在所見供養。<a class="t" id="t0599c13"></a></p>
<p><a class="verse-num-sc" id="verse-num-sc209"></a><a class="vagga-gatha-num-sc" id="vagga-gatha-num-sc30.6"></a>一坐一處臥，　　一行不放恣，<a class="t" id="t0599c14"></a><br>
守一以正心，　　心樂居樹間。」<a class="t" id="t0599c15"></a></p>
</blockquote>
<p><a class="t-linehead" id="t-linehead0599c15"></a>於是七比丘見佛身相，又聞此偈慚怖戰慄，<a class="t" id="t0599c16"></a>五體投地稽首佛足，攝心悔過作禮而去，還<a class="t" id="t0599c17"></a>入山中殞命精進，思惟偈義，守一正心閑居<a class="t" id="t0599c18"></a>寂滅，得羅漢道。</p>
<a class="t" id="t0599c19"></a></article>
<aside id="metaarea">
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href="http://tripitaka.cbeta.org/T04n0211" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
