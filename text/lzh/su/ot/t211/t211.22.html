<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t211.22">
<article>
<div class="hgroup">
<p class="division">法句譬喻經</p>
<h1>法句譬喻經述佛品第二十二</h1>
</div>
<p><a class="t" id="0594b05"></a><a class="t-linehead" id="t-linehead0594b05"></a>昔佛在摩竭提界善勝道場元吉樹下，德力<a class="t" id="0594b06"></a>降魔，坐自惟曰：「甘露法鼓聞於三千，昔父<a class="t" id="0594b07"></a>王遣五人，供養麻米執侍有勞，功報應敘。<a class="t" id="0594b08"></a>此五人者，在波羅奈國。」於是如來從樹下起，<a class="t" id="0594b09"></a>相好嚴儀明暉天地，威神震動，見者喜悅，至<a class="t" id="0594b10"></a>波羅奈國。未至中道，逢一梵志名曰憂呼，<a class="t" id="0594b11"></a>辭親離家求師學道，瞻覩尊妙驚喜交集。下<a class="t" id="0594b12"></a>在道側舉聲歎曰：「威靈感人儀雅挺特，本<a class="t" id="0594b13"></a>事何師乃得斯容？」</p>
<p><a class="t-linehead" id="t-linehead0594b13"></a>佛為憂呼而作頌曰：<a class="t" id="0594b14"></a></p>
<blockquote class="gatha">
<p><a class="text-gatha-number" id="157"></a><a class="vagga-gatha-number" id="22.1"></a>「八正覺自得，　　無離無所染，<a class="t" id="0594b15"></a><br>
愛盡破欲網，　　自然無師受。<a class="t" id="0594b16"></a></p>
<p><a class="text-gatha-number" id="158"></a><a class="vagga-gatha-number" id="22.2"></a>我行無師保，　　志獨無伴侶，<a class="t" id="0594b17"></a><br>
積一得作佛，　　從是通聖道。」<a class="t" id="0594b18"></a></p>
</blockquote>
<p><a class="t-linehead" id="t-linehead0594b18"></a>憂呼聞偈悵惘不解，即問世尊瞿曇如行？<a class="t" id="0594b19"></a>佛告梵志：「欲詣波羅奈國擊甘露法鼓轉無<a class="t" id="0594b20"></a>上法輪，三界眾聖未曾有轉法輪遷人入<a class="t" id="0594b21"></a>泥洹如我今者也。」憂呼大喜：「善哉善哉！如<a class="t" id="0594b22"></a>佛言者，願聞甘露如應說法。」梵志揖已即<a class="t" id="0594b23"></a>便過去，未到師所於道路宿，至其夜半卒便<a class="t" id="0594b24"></a>命終。佛以道眼見其已終，愍傷之曰：「世間愚<a class="t" id="0594b25"></a>癡謂命有常，見佛捨去而獨喪亡，法鼓震動<a class="t" id="0594b26"></a>而獨不聞，甘露滅苦而獨不甞，展轉五道生<a class="t" id="0594b27"></a>死彌長，經歷劫數何時得度？」</p>
<p><a class="t-linehead" id="t-linehead0594b27"></a>佛以慈愍而說<a class="t" id="0594b28"></a>偈言：<a class="t" id="0594b29"></a></p>
<blockquote class="gatha">
<p><a class="text-gatha-number" id="159"></a><a class="vagga-gatha-number" id="22.3"></a>「見諦淨無穢，　　已度五道淵，<a class="t" id="0594c01"></a><br>
佛出照世間，　　為除眾憂苦。<a class="t" id="0594c02"></a></p>
<p><a class="text-gatha-number" id="160"></a><a class="vagga-gatha-number" id="22.4"></a>得生人道難，　　生壽亦難得，<a class="t" id="0594c03"></a><br>
世間有佛難，　　佛法難得聞。」<a class="t" id="0594c04"></a></p>
</blockquote>
<p><a class="t-linehead" id="t-linehead0594c04"></a>佛說此偈時，空中五百天人，聞偈歡忻，皆得<a class="t" id="0594c05"></a>須陀洹道。</p>
<a class="t" id="0594c06"></a></article>
<aside id="metaarea">
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href="http://tripitaka.cbeta.org/T04n0211" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
