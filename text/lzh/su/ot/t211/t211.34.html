<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t211.34">
<article>
<div class="hgroup">
<p class="division">法句譬喻經</p>
<h1>法句譬喻經沙門品第三十四</h1>
</div>
<p><a class="t" id="t0604b05"></a><a class="t-linehead" id="t-linehead0604b05"></a>昔佛在舍衛國精舍之中，為天龍鬼神、國王<a class="t" id="t0604b06"></a>人民說法。時有一年少比丘，晨旦著衣服<span class="corr" title="[柱&gt;拄] cf.【麗】">拄</span><a class="t" id="t0604b07"></a>杖持鉢至大村中分衛。時大道邊有官菜園，<a class="t" id="t0604b08"></a>外面種黍穄，其田外草中施張發箭，若有蟲<a class="t" id="t0604b09"></a>獸盜賊來者，觸網箭發中箭則死。有一端正<a class="t" id="t0604b10"></a>年少女子獨守此園，人欲往者遙喚示道乃<a class="t" id="t0604b11"></a>得入園，不知道者必為發箭所殺。而此女子<a class="t" id="t0604b12"></a>獨守悲歌，其聲妖亮，聽者莫不頓車止馬，迴<a class="t" id="t0604b13"></a>旋蹀躡而欲趣之，盤桓不去皆坐聲響。時<a class="t" id="t0604b14"></a>此比丘分衛行還，道聞歌聲，側耳聽音五情<a class="t" id="t0604b15"></a>逸豫，心迷意亂貪著不捨，想是女人必大端<a class="t" id="t0604b16"></a>正，思想欲見坐起言語，便旋往趣，未到中<a class="t" id="t0604b17"></a>間意志怳惚，手失錫杖肩失衣鉢殊不自<a class="t" id="t0604b18"></a>覺。佛以三達見此比丘，小復前行為箭所殺，<a class="t" id="t0604b19"></a>福應得道，為愚所迷欲蓋所覆，憐愍其愚欲<a class="t" id="t0604b20"></a>度脫之，自化作白衣往到其邊，以偈呵之<a class="t" id="t0604b21"></a>曰：<a class="t" id="t0604b22"></a></p>
<blockquote class="gatha">
<p><a class="verse-num-sc" id="verse-num-sc245"></a><a class="vagga-gatha-num-sc" id="vagga-gatha-num-sc34.1"></a>「沙門何行如意不禁，<a class="t" id="t0604b23"></a><br>
步步著粘但隨思走，<a class="t" id="t0604b24"></a></p>
<p><a class="verse-num-sc" id="verse-num-sc246"></a><a class="vagga-gatha-num-sc" id="vagga-gatha-num-sc34.2"></a>袈裟被肩為惡不損，<a class="t" id="t0604b25"></a><br>
行惡行者斯墮惡道。<a class="t" id="t0604b26"></a></p>
<p><a class="verse-num-sc" id="verse-num-sc247"></a><a class="vagga-gatha-num-sc" id="vagga-gatha-num-sc34.3"></a>截流自持折心却欲，<a class="t" id="t0604b27"></a><br>
人不割欲一意猶走，<a class="t" id="t0604b28"></a></p>
<p><a class="verse-num-sc" id="verse-num-sc248"></a><a class="vagga-gatha-num-sc" id="vagga-gatha-num-sc34.4"></a>為之為之必強自制，<a class="t" id="t0604b29"></a><br>
捨家而懈意猶復染。<a class="t" id="t0604c01"></a></p>
<p><a class="verse-num-sc" id="verse-num-sc249"></a><a class="vagga-gatha-num-sc" id="vagga-gatha-num-sc34.5"></a>行懈緩者誘意不除，<a class="t" id="t0604c02"></a><br>
非淨梵行焉致大寶？<a class="t" id="t0604c03"></a></p>
<p><a class="verse-num-sc" id="verse-num-sc250"></a><a class="vagga-gatha-num-sc" id="vagga-gatha-num-sc34.6"></a>不調難誡如風枯樹，<a class="t" id="t0604c04"></a><br>
自作為身曷不精進。」<a class="t" id="t0604c05"></a></p>
</blockquote>
<p><a class="t-linehead" id="t-linehead0604c05"></a>說此偈已即自復形，相好炳然光照天地，若<a class="t" id="t0604c06"></a>有見者迷解亂止各得其所。比丘見佛心意<a class="t" id="t0604c07"></a><span class="gaiji">［火＊霍］<!--gaiji,,1[火＊霍],2&#x3E0C;,3--></span>開如冥<span class="gaiji">［門@視］<!--gaiji,,1[門@視],2&#x28DB3;,3--></span>明，即五體投地為佛作禮，叩頭<a class="t" id="t0604c08"></a>悔過懺悔謝佛，內解止觀即得羅漢，隨佛還<a class="t" id="t0604c09"></a>精舍。聽者無數皆得法眼。</p>
<a class="t" id="t0604c10"></a></article>
<aside id="metaarea">
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href="http://tripitaka.cbeta.org/T04n0211" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
