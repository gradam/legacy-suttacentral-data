<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t211.33">
<article>
<div class="hgroup">
<p class="division">法句譬喻經</p>
<h1>法句譬喻經利養品第三十三</h1>
</div>
<p><a class="t" id="t0603c02"></a><a class="t-linehead" id="t-linehead0603c02"></a>昔佛將諸弟子至俱曇彌國美音精舍，為諸<a class="t" id="t0603c03"></a>天人神龍說法。時彼國王名曰優填，有大<a class="t" id="t0603c04"></a>夫人執行仁愛顯譽清潔，王珍其操每私<a class="t" id="t0603c05"></a>恭敬。聞佛來化嚴駕共出，往至佛所為佛作<a class="t" id="t0603c06"></a>禮却坐常位。佛為國王及夫人婇女說無常<a class="t" id="t0603c07"></a>苦空，人所由生合會別離怨憎會苦，由福生<a class="t" id="t0603c08"></a>天、由惡入淵。國王夫人歡欣信解，各受五<a class="t" id="t0603c09"></a>戒為清信士女，禮佛辭退還入宮中。時有<a class="t" id="t0603c10"></a>婆羅門，名曰吉星，生一好女世間少比，至<a class="t" id="t0603c11"></a>年十六無能訶者，懸金千兩積九十日，募索<a class="t" id="t0603c12"></a>智者：「有能訶此女為不端正者，以金與之。」無<a class="t" id="t0603c13"></a>敢應者。女以長大應當嫁處，念：「當與誰？若有<a class="t" id="t0603c14"></a>端正如我女者，以女與之。聽聞沙門瞿曇釋<a class="t" id="t0603c15"></a>迦之種，姿容金色世所希有，當以此女往配<a class="t" id="t0603c16"></a>與之。」即便將至佛所為佛作禮，白佛言：「我<a class="t" id="t0603c17"></a>女好潔世間無雙，年大應嫁世無匹偶，瞿曇<a class="t" id="t0603c18"></a>端正可以為雙，故遠將來以配世尊。」佛告吉<a class="t" id="t0603c19"></a>星：「卿女端正是卿家好，如我之好是諸佛<a class="t" id="t0603c20"></a>好，我之所好其道不同，卿自譽女端正姝<a class="t" id="t0603c21"></a>好。譬如畫瓶中盛屎尿有何奇特？好為所在？<a class="t" id="t0603c22"></a>著眼耳鼻口，身之大賊，面首端正，身之大患，<a class="t" id="t0603c23"></a>破家滅族殺親害子，皆由女色。吾為沙門，一<a class="t" id="t0603c24"></a>身獨立由尚恐危，況受禍災殘賊之貨<a class="t" id="t0603c25"></a>也？卿自將去，吾不受之。」於是梵志瞋恚便<a class="t" id="t0604a01"></a>去，到優填王所讚女姿媚具白王言：「此女<a class="t" id="t0604a02"></a>應相當為王妃，今以年大故送與王。」王見<a class="t" id="t0604a03"></a>歡喜即納受之，拜為第二左夫人，即以印綬<a class="t" id="t0604a04"></a>金銀珍寶賜與吉星拜為輔臣。此女得敘，每<a class="t" id="t0604a05"></a>協嫉妬妖蠱迷王，數譖大夫人如是非一。王<a class="t" id="t0604a06"></a>返辱曰：「卿等妖媚言返不遜，彼人操行可貴<a class="t" id="t0604a07"></a>而返譖之。」此女心忌猶欲害之，數譖不已，<a class="t" id="t0604a08"></a>王頗惑之，前後心謀伺其齋時，因勸白王：「今<a class="t" id="t0604a09"></a>日之樂宜請右夫人。」王便普召勅令皆會，大<a class="t" id="t0604a10"></a>夫人持齋獨不應命，反覆三呼執齋不移，王<a class="t" id="t0604a11"></a>怒隆盛遣人拽出，縛著殿前欲射殺之。夫人<a class="t" id="t0604a12"></a>不怖一心歸佛，王自射之箭還向王後，射<a class="t" id="t0604a13"></a>輒還，數箭亦爾。時王大怖，自解而問之曰：<a class="t" id="t0604a14"></a>「汝有何術乃致如此？」夫人對曰：「唯事如來歸<a class="t" id="t0604a15"></a>命三尊，朝奉佛齋過中不飡，加行八事飾<a class="t" id="t0604a16"></a>不近身，必是世尊哀顧若茲。」王曰：「善哉！豈可<a class="t" id="t0604a17"></a>言不？」即出吉星女還其父母，以大夫人正理<a class="t" id="t0604a18"></a>宮內。王與大夫人後宮太子，嚴駕群臣往到<a class="t" id="t0604a19"></a>佛所，作禮却坐叉手聽法。王即白佛，具以如<a class="t" id="t0604a20"></a>事向佛陳之。佛告大王：「妖蠱女人有八十四<a class="t" id="t0604a21"></a>態，大態有八，慧人所惡。何謂為八？一者嫉妬，<a class="t" id="t0604a22"></a>二者妄瞋，三者罵詈，四者呪詛，五者鎮厭，六者<a class="t" id="t0604a23"></a>慳貪，七者好飾，八者含毒，是為八大態。」</p>
<p><a class="t-linehead" id="t-linehead0604a23"></a>於是<a class="t" id="t0604a24"></a>世尊即說偈言：<a class="t" id="t0604a25"></a></p>
<blockquote class="gatha">
<p><a class="verse-num-sc" id="verse-num-sc243"></a><a class="vagga-gatha-num-sc" id="vagga-gatha-num-sc33.1"></a>「天雨七寶欲猶無厭，<a class="t" id="t0604a26"></a><br>
樂少苦多覺之為賢，<a class="t" id="t0604a27"></a></p>
<p><a class="verse-num-sc" id="verse-num-sc244"></a><a class="vagga-gatha-num-sc" id="vagga-gatha-num-sc33.2"></a>雖有天欲慧捨不貪，<a class="t" id="t0604a28"></a><br>
樂離恩愛為佛弟子。」<a class="t" id="t0604a29"></a></p>
</blockquote>
<p><a class="t-linehead" id="t-linehead0604a29"></a>佛告大王：「人行罪福各有本性，所受影報萬<a class="t" id="t0604b01"></a>倍不同，若行六德持齋福多，諸佛所譽，終生<a class="t" id="t0604b02"></a>梵天福樂自然。」</p>
<p><a class="t-linehead" id="t-linehead0604b02"></a>佛說是時，王及夫人婇女大<a class="t" id="t0604b03"></a>臣，一切心解，皆得道迹。</p>
<a class="t" id="t0604b04"></a></article>
<aside id="metaarea">
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href="http://tripitaka.cbeta.org/T04n0211" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
