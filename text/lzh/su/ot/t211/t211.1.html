<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t211.1">
<article>
<div class="hgroup">
<p class="division">法句譬喻經</p>
<h1>無常品第一</h1>
</div>
<div class="suttainfo">
<p><span class="t-juanname">法句譬喻經卷第一</span><a class="t" id="t0575b11"></a><a class="t" id="t0575b12"></a><a class="t" id="t0575b13"></a><a class="t" id="t0575b14"></a><a class="t" id="t0575b15"></a><br>
<span class="t-byline">晉世沙門法炬共法立譯</span><a class="t" id="t0575b16"></a><a class="t" id="t0575b17"></a><a class="t" id="t0575b18"></a></p>
</div>
<p><a class="t" id="t0575b19"></a><a class="t-linehead" id="t-linehead0575b19"></a>昔者天帝釋五德離身，自知命盡當下生世<a class="t" id="t0575b20"></a>間，在陶作家受驢胞胎。何謂五德？一者身<a class="t" id="t0575b21"></a>上光滅，二者頭上華萎，三者不樂本坐，四<a class="t" id="t0575b22"></a>者腋下汗臭，五者塵土著身。以此五事自知<a class="t" id="t0575b23"></a>福盡，甚大愁憂。自念三界之中，濟人苦厄唯<a class="t" id="t0575b24"></a>有佛耳，於是奔馳往到佛所。時佛在耆闍崛<a class="t" id="t0575b25"></a>山石室中，坐禪入普濟三昧。天帝見佛，稽首<a class="t" id="t0575b26"></a>作禮伏地，至心三自歸命佛法聖眾，未起之<a class="t" id="t0575b27"></a>間其命忽出，便至陶家驢母腹中作子。時<a class="t" id="t0575b28"></a>驢自解走瓦坏間破壞坏器，其主打之，尋時<a class="t" id="t0575b29"></a>傷胎，其神即還入故身中，五德還備復為天<a class="t" id="t0575c01"></a>帝。佛三昧覺，讚言：「善哉天帝！能於殞命之際<a class="t" id="t0575c02"></a>歸命三尊，罪對已畢，不更勤苦。」</p>
<p><a class="t-linehead" id="t-linehead0575c02"></a>爾時世尊以<a class="t" id="t0575c03"></a>偈頌曰：<a class="t" id="t0575c04"></a></p>
<blockquote class="gatha">
<p><a class="verse-num-sc" id="verse-num-sc1"></a><a class="vagga-gatha-num-sc" id="vagga-gatha-num-sc1.1"></a>「所行非常，　　謂興衰法，<br>
夫生輒死，<a class="t" id="t0575c05"></a>　　此滅為樂。</p>
<p><a class="verse-num-sc" id="verse-num-sc2"></a><a class="vagga-gatha-num-sc" id="vagga-gatha-num-sc1.2"></a>譬如陶家，　　埏埴作器，<a class="t" id="t0575c06"></a><br>
一切要壞，　　人命亦然。」<a class="t" id="t0575c07"></a></p>
</blockquote>
<p><a class="t-linehead" id="t-linehead0575c07"></a>帝釋聞偈，知無常之要，達罪福之變，解興衰<a class="t" id="t0575c08"></a>之本，遵寂滅之行，歡喜奉受得須陀洹道。</p>
<p><a class="t" id="t0575c09"></a><a class="t-linehead" id="t-linehead0575c09"></a>昔佛在舍衛國精舍中，為諸天人龍鬼說法。<a class="t" id="t0575c10"></a>時國王波斯匿大夫人，年過九十卒得重病，<a class="t" id="t0575c11"></a>毉藥望差遂便喪亡。王及國臣如法葬送，<a class="t" id="t0575c12"></a>遷神墳墓。葬送畢訖，還過佛所，脫服跣<span class="corr" title="[襪&gt;韈]">韈</span>前<a class="t" id="t0575c13"></a>禮佛足。佛命令坐而問之曰：「王所從來衣麤<a class="t" id="t0575c14"></a>形異，何所施為也？」王稽首曰：「國大夫人年過<a class="t" id="t0575c15"></a>九十間得重病，奄便喪亡，遣送靈柩遷葬墳<a class="t" id="t0575c16"></a>墓，今始來還過覲聖尊。」佛告王曰：「自古至今<a class="t" id="t0575c17"></a>大畏有四：生則老枯病無光澤，死則神去親<a class="t" id="t0575c18"></a>屬別離，是謂為四。不與人期，萬物無常難得<a class="t" id="t0575c19"></a>久居，一日過去；人命亦然，如五河流晝夜無<a class="t" id="t0575c20"></a>息，人命駛疾亦復如是。」</p>
<p><a class="t-linehead" id="t-linehead0575c20"></a>於是世尊即說偈言：<a class="t" id="t0575c21"></a></p>
<blockquote class="gatha">
<p><a class="verse-num-sc" id="verse-num-sc3"></a><a class="vagga-gatha-num-sc" id="vagga-gatha-num-sc1.3"></a>「如河駛流，　　往而不返，<br>
人命如是，<a class="t" id="t0575c22"></a>　　逝者不還。」<a class="t" id="t0575c23"></a></p>
</blockquote>
<p><a class="t-linehead" id="t-linehead0575c23"></a>佛告大王：「世皆有是，無長存者，皆當歸死，無<a class="t" id="t0575c24"></a>有脫者。往昔國王、諸佛真人、五通仙士，亦皆<a class="t" id="t0575c25"></a>過去，無能住者，空為悲感以殞軀形。夫為孝<a class="t" id="t0575c26"></a>子哀愍亡者，為福為德以歸流之，福祐往追<a class="t" id="t0575c27"></a>如餉遠人。」</p>
<p><a class="t-linehead" id="t-linehead0575c27"></a>佛說是時，王及群臣莫不歡喜，忘<a class="t" id="t0575c28"></a>憂除患，諸來一切皆得道迹。</p>
<p><a class="t" id="t0575c29"></a><a class="t-linehead" id="t-linehead0575c29"></a>昔佛在羅閱祇竹園中，與諸弟子入城受請，<a class="t" id="t0576a01"></a>說法畢訖，晡時出城。道逢一人驅大群牛放<a class="t" id="t0576a02"></a>還入城，肥飽跳騰轉相觝觸。於是世尊即說<a class="t" id="t0576a03"></a>偈言：<a class="t" id="t0576a04"></a></p>
<blockquote class="gatha">
<p><a class="verse-num-sc" id="verse-num-sc4"></a><a class="vagga-gatha-num-sc" id="vagga-gatha-num-sc1.4"></a>「譬人操杖，　　行牧食牛，<br>
老死猶然，<a class="t" id="t0576a05"></a>　　亦養命去。</p>
<p><a class="verse-num-sc" id="verse-num-sc5"></a><a class="vagga-gatha-num-sc" id="vagga-gatha-num-sc1.5"></a>千百非一，　　族姓男女，<a class="t" id="t0576a06"></a><br>
貯聚財產，　　無不衰喪。</p>
<p><a class="verse-num-sc" id="verse-num-sc6"></a><a class="vagga-gatha-num-sc" id="vagga-gatha-num-sc1.6"></a>生者日夜，<a class="t" id="t0576a07"></a>　　命自攻削，<br>
壽之消盡，　　如<span class="gaiji">［榮-木＋巾］<!--gaiji,,1[榮-木＋巾],2&#x2210B;,3--></span><span class="gaiji">［雨／井］<!--gaiji,,1[雨／井],2&#x4A0D;,3--></span>水。」<a class="t" id="t0576a08"></a></p>
</blockquote>
<p><a class="t-linehead" id="t-linehead0576a08"></a>佛到竹林洗足却坐，阿難即前稽首問言：<a class="t" id="t0576a09"></a>「世尊！向者道中說此三偈，不審其義？願蒙<a class="t" id="t0576a10"></a>開化。」佛告阿難：「汝見有人驅放群牛不？」「唯<a class="t" id="t0576a11"></a>然見之。」佛告阿難：「此屠家群牛，本有千頭，<a class="t" id="t0576a12"></a>屠兒日日遣人出城，求好水草養令肥長，<a class="t" id="t0576a13"></a>擇取肥者日牽殺之。殺之死者過半，而餘者<a class="t" id="t0576a14"></a>不覺，方相觝<span class="gaiji">觸<!--gaiji,觸,1[角／牛],2&#x278BB;,3--></span>跳騰鳴吼，傷其無智故說<a class="t" id="t0576a15"></a>偈耳。」佛語阿難：「何但此牛？世人亦爾。計於<a class="t" id="t0576a16"></a>吾我不知非常，饕餮五欲養育其身，快心極<a class="t" id="t0576a17"></a>意更相殘賊，無常宿對卒至無期，曚曚不覺，<a class="t" id="t0576a18"></a>何異於此也？」</p>
<p><a class="t-linehead" id="t-linehead0576a18"></a>時坐中有貪養比丘二百人，聞<a class="t" id="t0576a19"></a>法自勵，逮六神通，得阿羅漢。眾坐悲喜，為佛<a class="t" id="t0576a20"></a>作禮。</p>
<p><a class="t" id="t0576a21"></a><a class="t-linehead" id="t-linehead0576a21"></a>昔佛在舍衛國祇樹給孤獨園，為諸弟子<a class="t" id="t0576a22"></a>說法。時有梵志女，年十四五，端正聰辯，父甚<a class="t" id="t0576a23"></a>憐愛，卒得重病即便喪亡，田有熟麥為野火<a class="t" id="t0576a24"></a>所燒，梵志得此憂惱愁憒失意恍惚，譬如<a class="t" id="t0576a25"></a>狂人不能自解。傳聞人說佛為大聖、天人之<a class="t" id="t0576a26"></a>師，演說經道忘憂除患。於是梵志往到佛所，<a class="t" id="t0576a27"></a>作禮長跪白佛言：「素少子息，唯有一女，愛以<a class="t" id="t0576a28"></a>忘憂，卒得重病捨我喪亡，天性悼愍，情不自<a class="t" id="t0576a29"></a>勝。唯願世尊垂神開化，釋我憂結。」佛告梵志：<a class="t" id="t0576b01"></a>「世有四事，不可得久。何謂為四？一者有常必<a class="t" id="t0576b02"></a>無常，二者富貴必貧賤，三者合會必別離，<a class="t" id="t0576b03"></a>四者強健必當死。」</p>
<p><a class="t-linehead" id="t-linehead0576b03"></a>於是世尊即說偈言：<a class="t" id="t0576b04"></a></p>
<blockquote class="gatha">
<p><a class="verse-num-sc" id="verse-num-sc7"></a><a class="vagga-gatha-num-sc" id="vagga-gatha-num-sc1.7"></a>「常者皆盡，　　高者必墮，<br>
合會有離，<a class="t" id="t0576b05"></a>　　生者有死。」<a class="t" id="t0576b06"></a></p>
</blockquote>
<p><a class="t-linehead" id="t-linehead0576b06"></a>梵志聞偈心即開解，願作比丘，鬚髮自墮即<a class="t" id="t0576b07"></a>成比丘，重惟非常得羅漢道。</p>
<p><a class="t" id="t0576b08"></a><a class="t-linehead" id="t-linehead0576b08"></a>昔佛在羅閱祇耆闍崛山中。時城內有婬女<a class="t" id="t0576b09"></a>人，名曰蓮華，姿容端正國中無雙，大臣子弟<a class="t" id="t0576b10"></a>莫不尋敬。爾時蓮華善心自生，欲棄世事作<a class="t" id="t0576b11"></a>比丘尼，即詣山中就到佛所，未至中道有流<a class="t" id="t0576b12"></a>泉水，蓮華飲水澡手，自見面像容色紅輝<a class="t" id="t0576b13"></a>頭髮紺青，形貌方正挺特無比，心自悔曰：「人<a class="t" id="t0576b14"></a>生於世形體如此，云何自棄行作沙門？且當<a class="t" id="t0576b15"></a>順時快我私情。」念已便還。佛知蓮華應當化<a class="t" id="t0576b16"></a>度，化作一婦人端正絕世，復勝蓮華數千萬<a class="t" id="t0576b17"></a>倍，尋路逆來。蓮華見之心甚愛敬，即問化人：<a class="t" id="t0576b18"></a>「從何所來？夫主兒子父兄中外皆在何許？云<a class="t" id="t0576b19"></a>何獨行而無將從？」化人答言：「從城中來，欲還<a class="t" id="t0576b20"></a>歸家，雖不相識寧可共還，到泉水上坐息<a class="t" id="t0576b21"></a>共語不？」蓮華言：「善。」二人相將還到水上，<a class="t" id="t0576b22"></a>陳意委曲。化人睡來枕蓮華膝眠，須臾之頃<a class="t" id="t0576b23"></a>忽然命絕，膖脹臭爛腹潰蟲出，齒落髮墮<a class="t" id="t0576b24"></a>肢體解散，蓮華見之心大驚怖。「云何好人忽<a class="t" id="t0576b25"></a>便無常？此人尚爾，我豈久存？故當詣佛精進<a class="t" id="t0576b26"></a>學道。」即至佛所，五體投地，作禮已訖，具以所<a class="t" id="t0576b27"></a>見向佛說之。佛告蓮華：「人有四事不可恃怙。<a class="t" id="t0576b28"></a>何謂為四？一者少壯會當歸老，二者強健會<a class="t" id="t0576b29"></a>當歸死，三者六親聚歡娛樂會當別離，<a class="t" id="t0576c01"></a>四者財寶積聚要當分散。」</p>
<p><a class="t-linehead" id="t-linehead0576c01"></a>於是世尊即說偈<a class="t" id="t0576c02"></a>言：<a class="t" id="t0576c03"></a></p>
<blockquote class="gatha">
<p><a class="verse-num-sc" id="verse-num-sc8"></a><a class="vagga-gatha-num-sc" id="vagga-gatha-num-sc1.8"></a>「老則色衰，　　所病自壞，<br>
形敗腐朽，<a class="t" id="t0576c04"></a>　　命終其然。</p>
<p><a class="verse-num-sc" id="verse-num-sc9"></a><a class="vagga-gatha-num-sc" id="vagga-gatha-num-sc1.9"></a>是身何用？　　<span class="corr" title="[洹&gt;恒] cf.【麗】">恒</span>漏臭處，<a class="t" id="t0576c05"></a><br>
為病所困，　　有老死患。</p>
<p><a class="verse-num-sc" id="verse-num-sc10"></a><a class="vagga-gatha-num-sc" id="vagga-gatha-num-sc1.10"></a>嗜欲自恣，<a class="t" id="t0576c06"></a>　　非法是增，<br>
不見聞變，　　壽命無常。<a class="t" id="t0576c07"></a></p>
<p><a class="verse-num-sc" id="verse-num-sc11"></a><a class="vagga-gatha-num-sc" id="vagga-gatha-num-sc1.11"></a>非有子恃，　　亦非父兄，<br>
為死所迫，<a class="t" id="t0576c08"></a>　　無親可怙。」<a class="t" id="t0576c09"></a></p>
</blockquote>
<p><a class="t-linehead" id="t-linehead0576c09"></a>蓮華聞法欣然解釋，觀身如化命不久停，唯<a class="t" id="t0576c10"></a>有道德泥洹永安，即前白佛願為比丘尼。佛<a class="t" id="t0576c11"></a>言：「善哉！」頭髮自墮，即成比丘尼，思惟止觀即<a class="t" id="t0576c12"></a>得羅漢。諸在坐者聞佛所說，莫不歡喜。</p>
<p><a class="t" id="t0576c13"></a><a class="t-linehead" id="t-linehead0576c13"></a>昔佛在王舍城竹園中說法。時有梵志兄弟<a class="t" id="t0576c14"></a>四人，各得五通，却後七日皆當命盡，自共議<a class="t" id="t0576c15"></a>言：「五通之力，反覆天地、手捫日月、移山住<a class="t" id="t0576c16"></a>流，靡所不能，寧當不能避此死對？」一人言：「吾<a class="t" id="t0576c17"></a>入大海，上不出現、下不至底，正處其中，無常<a class="t" id="t0576c18"></a>殺鬼安知我處？」一人言：「吾入須彌山中，還合<a class="t" id="t0576c19"></a>其表令無際現，無常殺鬼安知吾處？」一人言：<a class="t" id="t0576c20"></a>「吾當輕舉隱虛空中，無常殺鬼安知吾處？」一<a class="t" id="t0576c21"></a>人言：「吾當藏入大市之中，無常殺鬼趣得一<a class="t" id="t0576c22"></a>人，何必求吾也？」四人議訖相將辭王：「吾等壽<a class="t" id="t0576c23"></a>算餘有七日，今欲逃命冀當得脫，還乃覲省<a class="t" id="t0576c24"></a>唯願進德。」於是別去，各到所在。七日期滿，<a class="t" id="t0576c25"></a>各以命終，猶果熟落。市監白王：「有一梵志卒<a class="t" id="t0576c26"></a>死市中。」王乃悟曰：「四人避對，一人已死，其<a class="t" id="t0576c27"></a>餘三人豈得獨免？」王即嚴駕往至佛所，作禮<a class="t" id="t0576c28"></a>却坐，王白佛言：「近有梵志兄弟四人，各獲<a class="t" id="t0576c29"></a>五通，自知命盡皆共避之，不審今者皆能得<a class="t" id="t0577a01"></a>脫不？」佛告大王：「人有四事，不可得離。何謂為<a class="t" id="t0577a02"></a>四？一者在中陰中，不得不受生。二者已生，不<a class="t" id="t0577a03"></a>得不受老。三者已老，不得不受病。四者已<a class="t" id="t0577a04"></a>病，不得不受死。」</p>
<p><a class="t-linehead" id="t-linehead0577a04"></a>於是世尊即說偈言：<a class="t" id="t0577a05"></a></p>
<blockquote class="gatha">
<p><a class="verse-num-sc" id="verse-num-sc12"></a><a class="vagga-gatha-num-sc" id="vagga-gatha-num-sc1.12"></a>「非空非海中，　　非入山石間，<a class="t" id="t0577a06"></a><br>
無有地方所，　　脫之不受死。<a class="t" id="t0577a07"></a></p>
<p><a class="verse-num-sc" id="verse-num-sc13"></a><a class="vagga-gatha-num-sc" id="vagga-gatha-num-sc1.13"></a>是務是吾作，　　當作令致是，<a class="t" id="t0577a08"></a><br>
人為此躁擾，　　履踐老死憂。<a class="t" id="t0577a09"></a></p>
<p><a class="verse-num-sc" id="verse-num-sc14"></a><a class="vagga-gatha-num-sc" id="vagga-gatha-num-sc1.14"></a>知此能自靜，　　如是見生盡，<a class="t" id="t0577a10"></a><br>
比丘厭魔兵，　　從生死得度。」<a class="t" id="t0577a11"></a></p>
</blockquote>
<p><a class="t-linehead" id="t-linehead0577a11"></a>王聞佛言歎曰：「善哉！誠如尊教，四人避對一<a class="t" id="t0577a12"></a>人已死，祿命有分餘復然矣。」群臣從官莫不<a class="t" id="t0577a13"></a>信受。</p>
<a class="t" id="t0577a14"></a></article>
<aside id="metaarea">
<p>【經文資訊】大正藏第 04 冊 No. 0211 法句譬喻經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 211. It is taken from <a href="http://tripitaka.cbeta.org/T04n0211" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
