<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t511">
<article>
<div class="mirror hgroup">
<h1 class="mirror-row">
<span class="mirror-left">T No. 511</span><span class="mirror-right">佛說蓱沙王五願經</span>
</h1>
</div>
　<a class="t" id="t0779a03"></a><a class="t" id="t0779a04"></a><a class="t" id="t0779a05"></a>
<p class="suttainfo"><span class="juannum">No. 511</span><br>
<a class="t" id="t0779a06"></a> <span class="t-juanname">佛說蓱沙王五願經</span><br>
<a class="t" id="t0779a07"></a><a class="t" id="t0779a08"></a> <span class="t-byline">吳月支國居士支謙譯</span></p>
<a class="t" id="t0779a09"></a>
<p><a class="t-linehead" id="t-linehead0779a09"></a>聞如是：</p>
<p>一時，佛在王舍國鷂山中，與五百比<a class="t" id="t0779a10"></a>丘俱。時王舍國王號名蓱比沙，少小作太<a class="t" id="t0779a11"></a>子，意常求五願：一者願我年少為王；二者令<a class="t" id="t0779a12"></a>我國中有佛；三者使我出入常往來佛所；四<a class="t" id="t0779a13"></a>者常聽佛說經；五者聞經心疾開解，得須陀<a class="t" id="t0779a14"></a>洹道。是五願，蓱比沙王皆得之。</p>
<p><a class="t-linehead" id="t-linehead0779a14"></a>時王舍國北<a class="t" id="t0779a15"></a>方有異國，國名德差伊羅，其國王名弗迦<a class="t" id="t0779a16"></a>沙，甚高絕妙，宿命時曾更見佛，受佛經道，學<a class="t" id="t0779a17"></a>身中六分經。何等六分？一者身中有地，二<a class="t" id="t0779a18"></a>者身中有水，三者身中有火，四者身中有風，<a class="t" id="t0779a19"></a>五者身中有空，六者身中有心。身中凡有是<a class="t" id="t0779a20"></a>六分。</p>
<p><a class="t-linehead" id="t-linehead0779a20"></a>蓱比沙王與弗迦沙王生未曾相見，<a class="t" id="t0779a21"></a>遙相愛敬如兄弟，常書記往來，相問遺不絕。<a class="t" id="t0779a22"></a>蓱比沙王意常念：「令我得絕奇好物，以遺<a class="t" id="t0779a23"></a>弗迦沙。」弗迦沙王亦常意念：「令我得絕奇<a class="t" id="t0779a24"></a>好物，以遺蓱比沙王。」</p>
<p><a class="t-linehead" id="t-linehead0779a24"></a>弗迦沙王國中奄生<a class="t" id="t0779a25"></a>一蓮華，一枚有千葉，皆金色。遣使者以遺<a class="t" id="t0779a26"></a>蓱比沙王。蓱比沙王見華大歡喜言：「弗迦<a class="t" id="t0779a27"></a>沙王遺我物甚奇有異。」</p>
<p><a class="t-linehead" id="t-linehead0779a27"></a>蓱比沙王作書與<a class="t" id="t0779a28"></a>弗迦沙王言：「我國中有金銀珍寶甚多，我不<a class="t" id="t0779a29"></a>用為寶。今我國中生一人華，人華字佛，紫<a class="t" id="t0779b01"></a>磨金色，身有三十二相。」弗迦沙王讀書，聞<a class="t" id="t0779b02"></a>佛聲，大歡喜踊躍，毛衣皆竪；宿命曾已見<a class="t" id="t0779b03"></a>佛，故毛為竪。</p>
<a class="t" id="t0779b04"></a>
<p><a class="t-linehead" id="t-linehead0779b04"></a>弗迦沙王作書與蓱比沙王：「願具聞神佛所<a class="t" id="t0779b05"></a>施行教誡，當所奉行。願具告意。」</p>
<p><a class="t-linehead" id="t-linehead0779b05"></a>弗迦沙<a class="t" id="t0779b06"></a>王却後數日自念言：「人命不可知，在呼吸間。<a class="t" id="t0779b07"></a>我不能復待蓱比沙報書。不如便自行見佛。」</p>
<a class="t" id="t0779b08"></a>
<p><a class="t-linehead" id="t-linehead0779b08"></a>弗迦沙王主九十九小國。小國王曰來朝。弗<a class="t" id="t0779b09"></a>迦沙勅諸小國王及群臣、百官、諸兵，皆悉嚴<a class="t" id="t0779b10"></a>駕，發行到王舍國佛所，道逢蓱比沙王書。書<a class="t" id="t0779b11"></a>上言：「佛教人棄家、捐妻子、斷愛欲，當除鬚<a class="t" id="t0779b12"></a>髮，著法衣，作沙門。所以者何？人愚癡故，不<a class="t" id="t0779b13"></a>當為者而為之便為癡；從癡為行；從行為<a class="t" id="t0779b14"></a>識；從識為名色；從名色為六入。何等為六<a class="t" id="t0779b15"></a>入？一者眼，二者耳，三者鼻，四者口，五者身，<a class="t" id="t0779b16"></a>六者心。是為六。此六事皆外向：眼向色；耳<a class="t" id="t0779b17"></a>向聲；鼻向香；口向味；身向細軟；心向欲。是<a class="t" id="t0779b18"></a>為六向。從六向為合；從合為痛樂；從痛樂<a class="t" id="t0779b19"></a>為愛；從愛為受；從受為有；從有為生；從生<a class="t" id="t0779b20"></a>為老死、憂悲苦、不如意惱，如是合大苦陰隨<a class="t" id="t0779b21"></a>習。凡合此勤苦合名人。智者自去愚癡；愚<a class="t" id="t0779b22"></a>癡盡眾惡消除；惡消除便行盡；行盡識盡；識<a class="t" id="t0779b23"></a>盡名色盡；名色盡六入盡；六入盡合盡；合盡<a class="t" id="t0779b24"></a>痛樂盡；痛樂盡愛盡；愛盡受盡；受盡有盡；<a class="t" id="t0779b25"></a>有盡生盡；生盡老死盡；老死盡已，憂悲苦、<a class="t" id="t0779b26"></a>不如意惱，如是合大苦陰隨習為盡，便不復<a class="t" id="t0779b27"></a>生；不生即得泥洹道無為。」</p>
<p><a class="t-linehead" id="t-linehead0779b27"></a>弗迦沙王讀書<a class="t" id="t0779b28"></a>竟，自思念。夜人定後，群臣、百官、士眾皆臥<a class="t" id="t0779b29"></a>出，寂然無聲。竊起，亡去，入丘墓間，便自<a class="t" id="t0779c01"></a>剃頭，被法衣，作沙門。無飯食應器，便取塚間<a class="t" id="t0779c02"></a>久死人髑髏，淨刮洒，以為應器。持是髑髏<a class="t" id="t0779c03"></a>應器，轉行到王舍蓱比沙王國。止於城外，<a class="t" id="t0779c04"></a>舉頭視日，念：「今日至佛所晚，明日乃行。」弗<a class="t" id="t0779c05"></a>迦沙王前報窯家：「願寄一宿。」</p>
<p><a class="t-linehead" id="t-linehead0779c05"></a>窯家言：「大善！<a class="t" id="t0779c06"></a>我舍幸寬，有宿止處。」</p>
<p><a class="t-linehead" id="t-linehead0779c06"></a>弗迦沙王於外取小<a class="t" id="t0779c07"></a>草蓐入，於一屏處布座，坐其上，自思惟五<a class="t" id="t0779c08"></a>內。</p>
<p><a class="t-linehead" id="t-linehead0779c08"></a>佛以天眼從鷂山中遙見弗迦沙王來，<a class="t" id="t0779c09"></a>到王舍國止於城外窯家。佛念弗迦沙王命<a class="t" id="t0779c10"></a>盡明日，恐不復生相見。</p>
<a class="t" id="t0779c11"></a>
<p><a class="t-linehead" id="t-linehead0779c11"></a>佛即飛行，就到窯家門外。佛報窯家：「願寄<a class="t" id="t0779c12"></a>一宿。」</p>
<p><a class="t-linehead" id="t-linehead0779c12"></a>窯家報言：「我舍幸大，可得相容。屬者<a class="t" id="t0779c13"></a>有一沙門來寄宿，自與相報，相便安者，便<a class="t" id="t0779c14"></a>可止宿。」</p>
<p><a class="t-linehead" id="t-linehead0779c14"></a>佛即前至弗迦沙王所言：「我從主人<a class="t" id="t0779c15"></a>寄一宿，云當報卿。卿寧肯令我一宿耶？」</p>
<p><a class="t-linehead" id="t-linehead0779c15"></a>弗<a class="t" id="t0779c16"></a>迦沙言：「我適有小草蓐。裁足坐耳。此舍幸<a class="t" id="t0779c17"></a>寬，卿便自在所欲宿耳。」</p>
<a class="t" id="t0779c18"></a>
<p><a class="t-linehead" id="t-linehead0779c18"></a>佛便自左右取小草蓐，於一處坐。佛端坐過<a class="t" id="t0779c19"></a>三夜，弗迦沙亦端坐。佛自念：「是弗迦沙坐<a class="t" id="t0779c20"></a>安諦寂寞，不動，不搖。」佛意試，欲前問用何等<a class="t" id="t0779c21"></a>故作沙門，受何經戒，喜何等經。佛起到弗<a class="t" id="t0779c22"></a>迦沙前問言：「卿師受誰道？用何等故作沙門？」</p>
<a class="t" id="t0779c23"></a>
<p><a class="t-linehead" id="t-linehead0779c23"></a>弗迦沙報言：「我聞有佛，姓瞿曇。父字悅頭檀，<a class="t" id="t0779c24"></a>白淨王也。其子剃頭鬚作沙門得佛道。我師<a class="t" id="t0779c25"></a>事之。我用佛故作沙門。佛所說經入我心中，<a class="t" id="t0779c26"></a>我甚喜之。」</p>
<p><a class="t-linehead" id="t-linehead0779c26"></a>佛問：「寧曾見佛不？」</p>
<p>弗迦沙言：「未<a class="t" id="t0779c27"></a>曾見。」</p>
<p><a class="t-linehead" id="t-linehead0779c27"></a>「設使見者，寧能識是佛不？」</p>
<p>弗迦沙言：<a class="t" id="t0779c28"></a>「見之不能識。」</p>
<p><a class="t-linehead" id="t-linehead0779c28"></a>佛念：「是賢者為用我故作沙門。<a class="t" id="t0779c29"></a>續當為子說宿命時所知經，爾乃解疾耳。」佛<a class="t" id="t0780a01"></a>語弗迦沙言：「我為卿說經，上語亦善，中語<a class="t" id="t0780a02"></a>亦善，下語亦善。為卿說身中六分事。善聽<a class="t" id="t0780a03"></a>之！」</p>
<p><a class="t-linehead" id="t-linehead0780a03"></a>弗迦沙言：「大善！」</p>
<p>佛言：「合此六事，能成為<a class="t" id="t0780a04"></a>人身。人身凡六事有所覺知。人志用十八<a class="t" id="t0780a05"></a>事轉動人意。凡有四事，道人所當奉行；奉<a class="t" id="t0780a06"></a>行已，志不復轉；志不復轉者，便得道；得道已，<a class="t" id="t0780a07"></a>不復生，不復老，不復病，不復於今世死，亦<a class="t" id="t0780a08"></a>不復於後世死，亦不復愁，亦不復憂，亦不<a class="t" id="t0780a09"></a>復怒，亦不復思，亦不復愛。是為度世之<a class="t" id="t0780a10"></a>道。</p>
<a class="t" id="t0780a11"></a>
<p><a class="t-linehead" id="t-linehead0780a11"></a>「請解六事合名為人。熟聽之！一者地，二者<a class="t" id="t0780a12"></a>水，三者火，四者風，五者空，六者心。何等<a class="t" id="t0780a13"></a>為地？地有二品：身地、外地。何等為身地者？<a class="t" id="t0780a14"></a>謂髮、毛、爪、齒、皮、肉、筋、骨、脾、腎、肝、肺、腸、胃。身中<a class="t" id="t0780a15"></a>諸堅者皆為地。身地、外地同合為地。身地、<a class="t" id="t0780a16"></a>外地非我地，適無所復貪愛知者。當熟思<a class="t" id="t0780a17"></a>惟是以自解。</p>
<a class="t" id="t0780a18"></a>
<p><a class="t-linehead" id="t-linehead0780a18"></a>「何等為水？水有二品：身水、外水。何等為身<a class="t" id="t0780a19"></a>水者？謂淚、涕、唾、膿、血、汗、肪、髓、腦、小便。身中<a class="t" id="t0780a20"></a>諸軟者皆為水。身水、外水同合為水。身水、<a class="t" id="t0780a21"></a>外水非我水，適無所復貪愛知者。當熟思惟<a class="t" id="t0780a22"></a>以自解。</p>
<a class="t" id="t0780a23"></a>
<p><a class="t-linehead" id="t-linehead0780a23"></a>「何等為火？火有二品：身火、外火。何等為身<a class="t" id="t0780a24"></a>火者？謂身中溫熱、腹中主消食。中熱身諸者<a class="t" id="t0780a25"></a>皆為火。身火、外火同合為火。身火、外火非<a class="t" id="t0780a26"></a>我火，適無所復貪愛知者。當熟思惟以自<a class="t" id="t0780a27"></a>解。</p>
<a class="t" id="t0780a28"></a>
<p><a class="t-linehead" id="t-linehead0780a28"></a>「何等為風？風有二品：身風、外風。何等為身風<a class="t" id="t0780a29"></a>者？謂上氣風、下氣風、骨間風、腹中風、四支<a class="t" id="t0780b01"></a>風、喘息風。身中諸起者皆為風。身風、外風<a class="t" id="t0780b02"></a>同合為風。身風、外風非我風，適無所復貪愛<a class="t" id="t0780b03"></a>知者。當熟思惟以自解。</p>
<a class="t" id="t0780b04"></a>
<p><a class="t-linehead" id="t-linehead0780b04"></a>「何等為空？空有二品：身空、外空。何等為身<a class="t" id="t0780b05"></a>空者？謂眼空、耳空、鼻空、口空、喉空、腹空、胃空、<a class="t" id="t0780b06"></a>食所出入空。是為身空。身空、外空同合為<a class="t" id="t0780b07"></a>空。身空、外空非我空，適無所復貪愛知者。<a class="t" id="t0780b08"></a>當熟思惟以自解。</p>
<a class="t" id="t0780b09"></a>
<p><a class="t-linehead" id="t-linehead0780b09"></a>「智者學道，能自別知身中五分。餘一分者心。<a class="t" id="t0780b10"></a>心清淨無欲，自念：『我清潔如是』。若願欲上第<a class="t" id="t0780b11"></a>二十五空慧天，恐於二十五天上壽數千劫<a class="t" id="t0780b12"></a>不得脫。若復願上第二十六識慧天，壽復倍<a class="t" id="t0780b13"></a>於二十五天上，恐復不得脫。若復願欲上<a class="t" id="t0780b14"></a>第二十七無所念慧天，壽復倍二十六天上，<a class="t" id="t0780b15"></a>恐復不得脫。若復願欲上第二十八無思想<a class="t" id="t0780b16"></a>天，壽八十四千萬劫，恐復不得脫。志便厭<a class="t" id="t0780b17"></a>苦，壽久不得脫，便取泥洹道。</p>
<a class="t" id="t0780b18"></a>
<p><a class="t-linehead" id="t-linehead0780b18"></a>「何等為六事各合者？謂目合於色，耳合於<a class="t" id="t0780b19"></a>聲，鼻合於香，舌合於味，身合於細滑，心合<a class="t" id="t0780b20"></a>於知。是為六合。</p>
<a class="t" id="t0780b21"></a>
<p><a class="t-linehead" id="t-linehead0780b21"></a>「何等為志十八轉者？謂目為好色轉，為惡色<a class="t" id="t0780b22"></a>轉，為中色轉；耳為好聲轉，為悲聲轉，為惡<a class="t" id="t0780b23"></a>聲轉；鼻為好香轉，為惡香轉，為臭香轉；舌<a class="t" id="t0780b24"></a>為美味轉，為惡味轉，為無味轉；身為細軟<a class="t" id="t0780b25"></a>轉，為麁堅轉，為寒溫轉；心為善事轉，為惡<a class="t" id="t0780b26"></a>事轉，為世事轉。為志十八轉。</p>
<a class="t" id="t0780b27"></a>
<p><a class="t-linehead" id="t-linehead0780b27"></a>「何等為四事堅制人者？一為至誠，二為等<a class="t" id="t0780b28"></a>意，三為智慧，四為消滅諸惡。是為四堅志。<a class="t" id="t0780b29"></a>目所貪愛，得之，因快樂。快樂離人，自覺過去。<a class="t" id="t0780c01"></a>從苦、致苦能知為苦；苦已去，自知為脫苦。人<a class="t" id="t0780c02"></a>行苦，難得樂。當思惟斷諸惡事。因得不苦、不<a class="t" id="t0780c03"></a>樂，自知遠離諸苦。譬如兩木相揩生火，因別<a class="t" id="t0780c04"></a>兩木，各著一面。火亦滅，水亦冷。恩愛合便得<a class="t" id="t0780c05"></a>苦。棄捐恩愛，自知為脫。譬如鍛金師得好<a class="t" id="t0780c06"></a>金，自在欲作何等奇物——臂環、耳璫、步瑤、華<a class="t" id="t0780c07"></a>光及百種——皆能作之。道人持心，當如是鍛<a class="t" id="t0780c08"></a>金師自在欲生，不假令欲生二十五天、二十<a class="t" id="t0780c09"></a>六天、二十七天、二十八天。然審皆有是，雖<a class="t" id="t0780c10"></a>久會當壞，皆當過去，無有常。知當復過去，<a class="t" id="t0780c11"></a>意不復向，不復念，不復思，不復愛。是名為<a class="t" id="t0780c12"></a>無為。智者自思惟，如是乃為高耳。人遠離<a class="t" id="t0780c13"></a>諸惡，乃為智耳。目所見萬物皆當過，無有<a class="t" id="t0780c14"></a>常，無為亦不復去，亦不復來。道人知是者，<a class="t" id="t0780c15"></a>便信於道無為，最為至誠。未得道時，所喜<a class="t" id="t0780c16"></a>愛樂身心所生；得道已，皆棄捐之。人棄所在<a class="t" id="t0780c17"></a>恩愛，是名為無為。</p>
<a class="t" id="t0780c18"></a>
<p><a class="t-linehead" id="t-linehead0780c18"></a>「志在婬妷故不得脫；志在瞋怒，故不得脫；<a class="t" id="t0780c19"></a>志在愚癡，故不得脫。道人知是者，因棄婬<a class="t" id="t0780c20"></a>妷之心，棄瞋怒之心，棄愚癡之心，拔恩愛<a class="t" id="t0780c21"></a>之本，斷其枝條，截其根莖，不復生滋。是名<a class="t" id="t0780c22"></a>無為。</p>
<a class="t" id="t0780c23"></a>
<p><a class="t-linehead" id="t-linehead0780c23"></a>「自念有我志復動，無我志復動，我端正志復<a class="t" id="t0780c24"></a>動，我不端正志復動。人豫自念，如是是為<a class="t" id="t0780c25"></a>病，是為劇，是為痛，是為不脫。是故不欲多<a class="t" id="t0780c26"></a>念。是謂諸苦之要。」</p>
<a class="t" id="t0780c27"></a>
<p><a class="t-linehead" id="t-linehead0780c27"></a>弗迦沙本不知是佛，得第三阿那鋡道，能<a class="t" id="t0780c28"></a>知為佛耳。即起以頭面著佛足言：「我實愚癡<a class="t" id="t0780c29"></a>無狀，失於禮敬。」佛便自現光景威神。弗迦<a class="t" id="t0781a01"></a>沙便自悔過言：「我愚癡人。」</p>
<p><a class="t-linehead" id="t-linehead0781a01"></a>佛言：「若能自悔過<a class="t" id="t0781a02"></a>為善，令若過除。」</p>
<p><a class="t-linehead" id="t-linehead0781a02"></a>弗迦沙言：「願持我作沙門。」</p>
<a class="t" id="t0781a03"></a>
<p><a class="t-linehead" id="t-linehead0781a03"></a>佛問：「若作沙門，衣鉢具不？」</p>
<p>弗迦沙言：「未具。」</p>
<p>佛<a class="t" id="t0781a04"></a>言：「沙門衣鉢不具，不得作沙門。」</p>
<p><a class="t-linehead" id="t-linehead0781a04"></a>弗迦沙言：「諾。<a class="t" id="t0781a05"></a>請行具之。」</p>
<a class="t" id="t0781a06"></a>
<p><a class="t-linehead" id="t-linehead0781a06"></a>佛言：「大善！」</p>
<p>弗迦沙起，為佛作禮，遶佛三匝。</p>
<p>弗<a class="t" id="t0781a07"></a>迦沙明日即入城。入城未遠，城中有少齒牸<a class="t" id="t0781a08"></a>牛。犇走以角觸抵弗迦沙。諸比丘展轉聞<a class="t" id="t0781a09"></a>之，白佛言：「佛昨日可於窯家為說經？沙門<a class="t" id="t0781a10"></a>辭行具衣鉢，為犇牛所抵殺。如是當趣何道？」</p>
<a class="t" id="t0781a11"></a>
<p><a class="t-linehead" id="t-linehead0781a11"></a>佛言：「是大長者，我為說經，皆悉心受奉行之，<a class="t" id="t0781a12"></a>即得第三道，須陀洹、斯陀鋡、阿那鋡，便棄<a class="t" id="t0781a13"></a>五蓋——一者婬妷，二者瞋怒，三者睡眠，四者<a class="t" id="t0781a14"></a>戲樂，五者悔疑不正之心——今生十六天上阿<a class="t" id="t0781a15"></a>那鋡中，便自於天上得阿羅漢度世去。今<a class="t" id="t0781a16"></a>諸比丘共取弗迦沙身，好收葬之。於其上<a class="t" id="t0781a17"></a>起塔。」</p>
<p><a class="t-linehead" id="t-linehead0781a17"></a>諸比丘即共承受佛教，即為起塔。</p>
<p>佛<a class="t" id="t0781a18"></a>說經已，諸比丘皆叉手，為佛作禮。</p>
<a class="t" id="t0781a19"></a>
<p class="endsutta"><span class="t-juanname">佛說蓱沙王五願經</span></p>
</article>
<aside id="metaarea">
<p>This is Tashō vol. 14 sūtra no. 551. The text is from <a href="http://tripitaka.cbeta.org/T14n0551" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
