<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t213.28">
<article>
<div class="hgroup">
<p class="division">法集要頌經</p>
<h1>法集要頌經罪障品第二十八</h1>
</div>
<a class="t" id="t0792a17"></a>
<blockquote class="gatha">
<p><a class="verse-num-sc" id="verse-num-sc625"></a><a class="vagga-gatha-num-sc" id="vagga-gatha-num-sc28.1"></a>諸惡業莫作，　　諸善業奉行，<a class="t" id="t0792a18"></a><br>
自淨其意行，　　是名諸佛教。<a class="t" id="t0792a19"></a></p>
<p><a class="verse-num-sc" id="verse-num-sc626"></a><a class="vagga-gatha-num-sc" id="vagga-gatha-num-sc28.2"></a>惠施獲福報，　　不藏恚怒懷，<a class="t" id="t0792a20"></a><br>
以善滅其惡，　　欲怒癡無餘。<a class="t" id="t0792a21"></a></p>
<p><a class="verse-num-sc" id="verse-num-sc627"></a><a class="vagga-gatha-num-sc" id="vagga-gatha-num-sc28.3"></a>獨行勿逐愚，　　欲群當逐智，<a class="t" id="t0792a22"></a><br>
智者滅其惡，　　如鶴擇乳飲。<a class="t" id="t0792a23"></a></p>
<p><a class="verse-num-sc" id="verse-num-sc628"></a><a class="vagga-gatha-num-sc" id="vagga-gatha-num-sc28.4"></a>觀世若干變，　　知法起滅跡，<a class="t" id="t0792a24"></a><br>
賢聖不樂世，　　愚者不處賢。<a class="t" id="t0792a25"></a></p>
<p><a class="verse-num-sc" id="verse-num-sc629"></a><a class="vagga-gatha-num-sc" id="vagga-gatha-num-sc28.5"></a>解知念待味，　　思惟休息義，<a class="t" id="t0792a26"></a><br>
無熱無飢想，　　當服於法味。<a class="t" id="t0792a27"></a></p>
<p><a class="verse-num-sc" id="verse-num-sc630"></a><a class="vagga-gatha-num-sc" id="vagga-gatha-num-sc28.6"></a>人不損其心，　　亦不毀其意，<a class="t" id="t0792a28"></a><br>
以善永滅惡，　　不憂隨惡道。<a class="t" id="t0792a29"></a></p>
<p><a class="verse-num-sc" id="verse-num-sc631"></a><a class="vagga-gatha-num-sc" id="vagga-gatha-num-sc28.7"></a>人欲鍊其神，　　要當數修琢，<a class="t" id="t0792b01"></a><br>
智者易彫飾，　　乃名世之雄。<a class="t" id="t0792b02"></a></p>
<p><a class="verse-num-sc" id="verse-num-sc632"></a><a class="vagga-gatha-num-sc" id="vagga-gatha-num-sc28.8"></a>能親近彼者，　　安隱無憂惱，<a class="t" id="t0792b03"></a><br>
永息無過者，　　柔和不卒暴，<a class="t" id="t0792b04"></a><br>
吹棄諸惡法，　　如風落其葉。<a class="t" id="t0792b05"></a></p>
<p><a class="verse-num-sc" id="verse-num-sc633"></a><a class="vagga-gatha-num-sc" id="vagga-gatha-num-sc28.9"></a>無故畏彼人，　　謗毀清淨者，<a class="t" id="t0792b06"></a><br>
尋惡獲其力，　　煙雲風所吹。<a class="t" id="t0792b07"></a></p>
<p><a class="verse-num-sc" id="verse-num-sc634"></a><a class="vagga-gatha-num-sc" id="vagga-gatha-num-sc28.10"></a>人之為善惡，　　各各自知之，<a class="t" id="t0792b08"></a><br>
修善得善果，　　為惡隨惡趣。<a class="t" id="t0792b09"></a></p>
<p><a class="verse-num-sc" id="verse-num-sc635"></a><a class="vagga-gatha-num-sc" id="vagga-gatha-num-sc28.11"></a>達己淨不淨，　　何慮他人淨？<a class="t" id="t0792b10"></a><br>
愚者不自鍊，　　如鐵鑽<span class="corr" title="[鈍&gt;純] cf.【麗】">純</span>鋼。<a class="t" id="t0792b11"></a></p>
<p><a class="verse-num-sc" id="verse-num-sc636"></a><a class="vagga-gatha-num-sc" id="vagga-gatha-num-sc28.12"></a>若眼見非邪，　　黠人求方便，<a class="t" id="t0792b12"></a><br>
智者善壽世，　　亦不為眾惡。<a class="t" id="t0792b13"></a></p>
<p><a class="verse-num-sc" id="verse-num-sc637"></a><a class="vagga-gatha-num-sc" id="vagga-gatha-num-sc28.13"></a>商人在路懼，　　伴少而貨多，<a class="t" id="t0792b14"></a><br>
經過險難處，　　然有折軸憂。<a class="t" id="t0792b15"></a></p>
<p><a class="verse-num-sc" id="verse-num-sc638"></a><a class="vagga-gatha-num-sc" id="vagga-gatha-num-sc28.14"></a>有身無瘡疣，　　不為毒所害，<a class="t" id="t0792b16"></a><br>
毒無奈瘡何？　　無惡無所造。<a class="t" id="t0792b17"></a></p>
<p><a class="verse-num-sc" id="verse-num-sc639"></a><a class="vagga-gatha-num-sc" id="vagga-gatha-num-sc28.15"></a>多有行眾惡，　　必為身作累，<a class="t" id="t0792b18"></a><br>
施善布恩德，　　此事甚為難。<a class="t" id="t0792b19"></a></p>
<p><a class="verse-num-sc" id="verse-num-sc640"></a><a class="vagga-gatha-num-sc" id="vagga-gatha-num-sc28.16"></a>善哉修善者，　　傷哉為甚惡，<a class="t" id="t0792b20"></a><br>
惡惡自為易，　　惡人為善難。<a class="t" id="t0792b21"></a></p>
<p><a class="verse-num-sc" id="verse-num-sc641"></a><a class="vagga-gatha-num-sc" id="vagga-gatha-num-sc28.17"></a>愚者自謂正，　　猶惡不成熟，<a class="t" id="t0792b22"></a><br>
惡已成熟滿，　　諸苦亦復熟。<a class="t" id="t0792b23"></a></p>
<p><a class="verse-num-sc" id="verse-num-sc642"></a><a class="vagga-gatha-num-sc" id="vagga-gatha-num-sc28.18"></a>賢者見於惡，　　不為惡所熟，<a class="t" id="t0792b24"></a><br>
如惡以不熟，　　惡者觀其惡。<a class="t" id="t0792b25"></a></p>
<p><a class="verse-num-sc" id="verse-num-sc643"></a><a class="vagga-gatha-num-sc" id="vagga-gatha-num-sc28.19"></a>賢者觀其惡，　　乃至賢不熟，<a class="t" id="t0792b26"></a><br>
設以賢熟者，　　賢賢自相觀。<a class="t" id="t0792b27"></a></p>
<p><a class="verse-num-sc" id="verse-num-sc644"></a><a class="vagga-gatha-num-sc" id="vagga-gatha-num-sc28.20"></a>人雖為惡行，　　亦不數數行，<a class="t" id="t0792b28"></a><br>
於彼意不樂，　　知惡之為苦。<a class="t" id="t0792b29"></a></p>
<p><a class="verse-num-sc" id="verse-num-sc645"></a><a class="vagga-gatha-num-sc" id="vagga-gatha-num-sc28.21"></a>人能作其福，　　亦當數數造，<a class="t" id="t0792c01"></a><br>
於彼意願樂，　　善愛其福報。<a class="t" id="t0792c02"></a></p>
<p><a class="verse-num-sc" id="verse-num-sc646"></a><a class="vagga-gatha-num-sc" id="vagga-gatha-num-sc28.22"></a>先當制善心，　　攝持惡根本，<a class="t" id="t0792c03"></a><br>
由是興福業，　　心由樂於惡。<a class="t" id="t0792c04"></a></p>
<p><a class="verse-num-sc" id="verse-num-sc647"></a><a class="vagga-gatha-num-sc" id="vagga-gatha-num-sc28.23"></a>為惡雖復少，　　後世受苦深，<a class="t" id="t0792c05"></a><br>
當獲無邊福，　　如毒在心腹。<a class="t" id="t0792c06"></a></p>
<p><a class="verse-num-sc" id="verse-num-sc648"></a><a class="vagga-gatha-num-sc" id="vagga-gatha-num-sc28.24"></a>為福雖微少，　　後受大福德，<a class="t" id="t0792c07"></a><br>
當獲大果報，　　如種獲真實。<a class="t" id="t0792c08"></a></p>
<p><a class="verse-num-sc" id="verse-num-sc649"></a><a class="vagga-gatha-num-sc" id="vagga-gatha-num-sc28.25"></a>無過而強輕，　　無恚而強侵，<a class="t" id="t0792c09"></a><br>
當於十品處，　　便當趣於彼。<a class="t" id="t0792c10"></a></p>
<p><a class="verse-num-sc" id="verse-num-sc650"></a><a class="vagga-gatha-num-sc" id="vagga-gatha-num-sc28.26"></a>痛癢語麤獷，　　此形必壞敗，<a class="t" id="t0792c11"></a><br>
眾病所逼切，　　心亂而不定。<a class="t" id="t0792c12"></a></p>
<p><a class="verse-num-sc" id="verse-num-sc651"></a><a class="vagga-gatha-num-sc" id="vagga-gatha-num-sc28.27"></a>宗族別離散，　　財貨費耗盡，<a class="t" id="t0792c13"></a><br>
為賊所劫掠，　　所願不從意。<a class="t" id="t0792c14"></a></p>
<p><a class="verse-num-sc" id="verse-num-sc652"></a><a class="vagga-gatha-num-sc" id="vagga-gatha-num-sc28.28"></a>或復無數變，　　為火所焚燒，<a class="t" id="t0792c15"></a><br>
身壞無智慧，　　亦趣於十品。<a class="t" id="t0792c16"></a></p>
<p><a class="verse-num-sc" id="verse-num-sc653"></a><a class="vagga-gatha-num-sc" id="vagga-gatha-num-sc28.29"></a>作惡勿言無，　　人作言無罪，<a class="t" id="t0792c17"></a><br>
屏隈言無罪，　　斯皆有證驗。<a class="t" id="t0792c18"></a></p>
<p><a class="verse-num-sc" id="verse-num-sc654"></a><a class="vagga-gatha-num-sc" id="vagga-gatha-num-sc28.30"></a>作惡言有憂，　　久作亦言憂，<a class="t" id="t0792c19"></a><br>
憂屏隈亦言，　　憂彼報亦憂。<a class="t" id="t0792c20"></a></p>
<p><a class="verse-num-sc" id="verse-num-sc655"></a><a class="vagga-gatha-num-sc" id="vagga-gatha-num-sc28.31"></a>此憂彼亦憂，　　惡行二俱憂，<a class="t" id="t0792c21"></a><br>
彼憂彼受報，　　見行乃審知。<a class="t" id="t0792c22"></a></p>
<p><a class="verse-num-sc" id="verse-num-sc656"></a><a class="vagga-gatha-num-sc" id="vagga-gatha-num-sc28.32"></a>此喜彼亦喜，　　福行二俱喜，<a class="t" id="t0792c23"></a><br>
彼行彼受報，　　見行自清淨。<a class="t" id="t0792c24"></a></p>
<p><a class="verse-num-sc" id="verse-num-sc657"></a><a class="vagga-gatha-num-sc" id="vagga-gatha-num-sc28.33"></a>此煮彼亦煮，　　罪行二俱煮，<a class="t" id="t0792c25"></a><br>
彼煮彼受報，　　見行自有驗。<a class="t" id="t0792c26"></a></p>
<p><a class="verse-num-sc" id="verse-num-sc658"></a><a class="vagga-gatha-num-sc" id="vagga-gatha-num-sc28.34"></a>作福不作惡，　　皆由宿行法，<a class="t" id="t0792c27"></a><br>
終不畏死徑，　　如船截流渡。<a class="t" id="t0792c28"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href="http://tripitaka.cbeta.org/T04n0213" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T213">comparative edition.</a> However his corrected readings are not used, only punctuation and verse division is altered from the CBETA text.</p>
</aside>
</section>
</div>
</body>
</html>
