<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t213.27">
<article>
<div class="hgroup">
<p class="division">法集要頌經</p>
<h1>法集要頌經觀察品第二十七</h1>
</div>
<a class="t" id="t0791b03"></a>
<blockquote class="gatha">
<p><a class="verse-num-sc" id="verse-num-sc590"></a><a class="vagga-gatha-num-sc" id="vagga-gatha-num-sc27.1"></a>善觀己瑕隙，　　使己不露外，<a class="t" id="t0791b04"></a><br>
彼彼自有隙，　　如彼飛輕塵。<a class="t" id="t0791b05"></a></p>
<p><a class="verse-num-sc" id="verse-num-sc591"></a><a class="vagga-gatha-num-sc" id="vagga-gatha-num-sc27.2"></a>若己稱無瑕，　　罪福俱并至，<a class="t" id="t0791b06"></a><br>
但見他人隙，　　恒懷無明想。<a class="t" id="t0791b07"></a></p>
<p><a class="verse-num-sc" id="verse-num-sc592"></a><a class="vagga-gatha-num-sc" id="vagga-gatha-num-sc27.3"></a>知慚壽中上，　　焉以貪牽縛，<a class="t" id="t0791b08"></a><br>
力士無畏忌，　　斯等命短促。<a class="t" id="t0791b09"></a></p>
<p><a class="verse-num-sc" id="verse-num-sc593"></a><a class="vagga-gatha-num-sc" id="vagga-gatha-num-sc27.4"></a>知<span class="corr" title="[漸&gt;慚] cf.【麗】">慚</span>不盡壽，　　恒求清淨行，<a class="t" id="t0791b10"></a><br>
威儀不缺漏，　　當觀真淨壽。<a class="t" id="t0791b11"></a></p>
<p><a class="verse-num-sc" id="verse-num-sc594"></a><a class="vagga-gatha-num-sc" id="vagga-gatha-num-sc27.5"></a>世間普盲冥，　　智眼尠尠耳，<a class="t" id="t0791b12"></a><br>
群鳥墮羅網，　　生天不足言。<a class="t" id="t0791b13"></a></p>
<p><a class="verse-num-sc" id="verse-num-sc595"></a><a class="vagga-gatha-num-sc" id="vagga-gatha-num-sc27.6"></a>觀世衰耗法，　　但見眾色變，<a class="t" id="t0791b14"></a><br>
愚者自繫縛，　　為闇所纏繞，<a class="t" id="t0791b15"></a><br>
亦不見於行，　　觀而無所有。<a class="t" id="t0791b16"></a></p>
<p><a class="verse-num-sc" id="verse-num-sc596"></a><a class="vagga-gatha-num-sc" id="vagga-gatha-num-sc27.7"></a>眾生皆有我，　　為彼而生患，<a class="t" id="t0791b17"></a><br>
一一不相見，　　不覩邪見刺。<a class="t" id="t0791b18"></a></p>
<p><a class="verse-num-sc" id="verse-num-sc597"></a><a class="vagga-gatha-num-sc" id="vagga-gatha-num-sc27.8"></a>觀此刺因緣，　　眾生多染著，<a class="t" id="t0791b19"></a><br>
我造彼非有，　　彼造非我有。<a class="t" id="t0791b20"></a></p>
<p><a class="verse-num-sc" id="verse-num-sc598"></a><a class="vagga-gatha-num-sc" id="vagga-gatha-num-sc27.9"></a>眾生為慢纏，　　染著於憍慢，<a class="t" id="t0791b21"></a><br>
為見所迷惑，　　不免生死際。<a class="t" id="t0791b22"></a></p>
<p><a class="verse-num-sc" id="verse-num-sc599"></a><a class="vagga-gatha-num-sc" id="vagga-gatha-num-sc27.10"></a>已得與當得，　　二俱受塵垢，<a class="t" id="t0791b23"></a><br>
習於病根本，　　及覺諸所學。<a class="t" id="t0791b24"></a></p>
<p><a class="verse-num-sc" id="verse-num-sc600"></a><a class="vagga-gatha-num-sc" id="vagga-gatha-num-sc27.11"></a>觀諸持戒者，　　梵行清淨人，<a class="t" id="t0791b25"></a><br>
瞻侍病瘦者，　　是謂至邊際。<a class="t" id="t0791b26"></a></p>
<p><a class="verse-num-sc" id="verse-num-sc601"></a><a class="vagga-gatha-num-sc" id="vagga-gatha-num-sc27.12"></a>當觀水上泡，　　亦觀幻野馬，<a class="t" id="t0791b27"></a><br>
如是不觀身，　　亦不見死至。<a class="t" id="t0791b28"></a></p>
<p><a class="verse-num-sc" id="verse-num-sc602"></a><a class="vagga-gatha-num-sc" id="vagga-gatha-num-sc27.13"></a>當觀水上泡，　　亦觀幻野馬，<a class="t" id="t0791b29"></a><br>
如是不觀世，　　亦不見死王。<a class="t" id="t0791c01"></a></p>
<p><a class="verse-num-sc" id="verse-num-sc603"></a><a class="vagga-gatha-num-sc" id="vagga-gatha-num-sc27.14"></a>如是當觀身，　　如王雜色車，<a class="t" id="t0791c02"></a><br>
愚者所染著，　　善求遠離彼。<a class="t" id="t0791c03"></a></p>
<p><a class="verse-num-sc" id="verse-num-sc604"></a><a class="vagga-gatha-num-sc" id="vagga-gatha-num-sc27.15"></a>如是當觀身，　　如王雜色車，<a class="t" id="t0791c04"></a><br>
愚者所染著，　　智者遠離之。<a class="t" id="t0791c05"></a></p>
<p><a class="verse-num-sc" id="verse-num-sc605"></a><a class="vagga-gatha-num-sc" id="vagga-gatha-num-sc27.16"></a>如是當觀身，　　眾病之所因，<a class="t" id="t0791c06"></a><br>
病與愚合會，　　焉能可恃怙？<a class="t" id="t0791c07"></a></p>
<p><a class="verse-num-sc" id="verse-num-sc606"></a><a class="vagga-gatha-num-sc" id="vagga-gatha-num-sc27.17"></a>當觀畫形像，　　摩尼紺青髮，<a class="t" id="t0791c08"></a><br>
愚者以為緣，　　不求越彼岸。<a class="t" id="t0791c09"></a></p>
<p><a class="verse-num-sc" id="verse-num-sc607"></a><a class="vagga-gatha-num-sc" id="vagga-gatha-num-sc27.18"></a>當觀畫形像，　　摩尼紺青髮，<a class="t" id="t0791c10"></a><br>
愚者以為緣，　　智者所厭患。<a class="t" id="t0791c11"></a></p>
<p><a class="verse-num-sc" id="verse-num-sc608"></a><a class="vagga-gatha-num-sc" id="vagga-gatha-num-sc27.19"></a>強以彩畫形，　　莊嚴醜穢身，<a class="t" id="t0791c12"></a><br>
愚者以為緣，　　亦不求自度。<a class="t" id="t0791c13"></a></p>
<p><a class="verse-num-sc" id="verse-num-sc609"></a><a class="vagga-gatha-num-sc" id="vagga-gatha-num-sc27.20"></a>爪髮為八分，　　雙部眼耳璫，<a class="t" id="t0791c14"></a><br>
愚者所染著，　　亦不求自度。<a class="t" id="t0791c15"></a></p>
<p><a class="verse-num-sc" id="verse-num-sc610"></a><a class="vagga-gatha-num-sc" id="vagga-gatha-num-sc27.21"></a>著欲染於欲，　　不究結使緣，<a class="t" id="t0791c16"></a><br>
不以生結使，　　當度欲有流。<a class="t" id="t0791c17"></a></p>
<p><a class="verse-num-sc" id="verse-num-sc611"></a><a class="vagga-gatha-num-sc" id="vagga-gatha-num-sc27.22"></a>非園脫於園，　　脫園復就園，<a class="t" id="t0791c18"></a><br>
當復觀此人，　　脫縛復就縛。<a class="t" id="t0791c19"></a></p>
<p><a class="verse-num-sc" id="verse-num-sc612"></a><a class="vagga-gatha-num-sc" id="vagga-gatha-num-sc27.23"></a>今捨天王位，　　不造生死本，<a class="t" id="t0791c20"></a><br>
求離地獄苦，　　願說圓寂樂。<a class="t" id="t0791c21"></a></p>
<p><a class="verse-num-sc" id="verse-num-sc613"></a><a class="vagga-gatha-num-sc" id="vagga-gatha-num-sc27.24"></a>青衣白蓋身，　　御者御一輪，<a class="t" id="t0791c22"></a><br>
觀彼未<span class="corr" title="[斷&gt;離] cf.【麗】">離</span>垢，　　求便斷縛著。<a class="t" id="t0791c23"></a></p>
<p><a class="verse-num-sc" id="verse-num-sc614"></a><a class="vagga-gatha-num-sc" id="vagga-gatha-num-sc27.25"></a>人多求自歸，　　山川樹木神，<a class="t" id="t0791c24"></a><br>
園觀及神祀，　　望免苦患難。<a class="t" id="t0791c25"></a></p>
<p><a class="verse-num-sc" id="verse-num-sc615"></a><a class="vagga-gatha-num-sc" id="vagga-gatha-num-sc27.26"></a>此非自歸上，　　亦非有吉利，<a class="t" id="t0791c26"></a><br>
如有自歸者，　　不脫一切苦。<a class="t" id="t0791c27"></a></p>
<p><a class="verse-num-sc" id="verse-num-sc616"></a><a class="vagga-gatha-num-sc" id="vagga-gatha-num-sc27.27"></a>若有自歸佛，　　及法苾芻僧，<a class="t" id="t0791c28"></a><br>
修習聖四諦，　　如慧之所見，<a class="t" id="t0791c29"></a></p>
<p><a class="verse-num-sc" id="verse-num-sc617"></a><a class="vagga-gatha-num-sc" id="vagga-gatha-num-sc27.28"></a>苦因緣苦生，　　當越此苦本，<a class="t" id="t0792a01"></a><br>
賢聖八品道，　　滅盡甘露際。<a class="t" id="t0792a02"></a></p>
<p><a class="verse-num-sc" id="verse-num-sc618"></a><a class="vagga-gatha-num-sc" id="vagga-gatha-num-sc27.29"></a>是為自歸上，　　非不有吉利，<a class="t" id="t0792a03"></a><br>
如有自歸者，　　得脫一切苦。<a class="t" id="t0792a04"></a></p>
<p><a class="verse-num-sc" id="verse-num-sc619"></a><a class="vagga-gatha-num-sc" id="vagga-gatha-num-sc27.30"></a>觀已觀當觀，　　不觀亦當觀，<a class="t" id="t0792a05"></a><br>
觀而復重觀，　　觀而不復觀。<a class="t" id="t0792a06"></a></p>
<p><a class="verse-num-sc" id="verse-num-sc620"></a><a class="vagga-gatha-num-sc" id="vagga-gatha-num-sc27.31"></a>觀而復重觀，　　分別彼性本，<a class="t" id="t0792a07"></a><br>
計晝以為夜，　　寶身壞不久。<a class="t" id="t0792a08"></a></p>
<p><a class="verse-num-sc" id="verse-num-sc621"></a><a class="vagga-gatha-num-sc" id="vagga-gatha-num-sc27.32"></a>觀而不重觀，　　雖見亦不見，<a class="t" id="t0792a09"></a><br>
如見而不見，　　觀而亦不見。<a class="t" id="t0792a10"></a></p>
<p><a class="verse-num-sc" id="verse-num-sc622"></a><a class="vagga-gatha-num-sc" id="vagga-gatha-num-sc27.33"></a>云何見不見？　　何說見不見？<a class="t" id="t0792a11"></a><br>
因何見不見？　　因為出何見。<a class="t" id="t0792a12"></a></p>
<p><a class="verse-num-sc" id="verse-num-sc623"></a><a class="vagga-gatha-num-sc" id="vagga-gatha-num-sc27.34"></a>猶若不觀苦，　　常當深自觀，<a class="t" id="t0792a13"></a><br>
以解苦根原，　　是為明妙觀。<a class="t" id="t0792a14"></a></p>
<p><a class="verse-num-sc" id="verse-num-sc624"></a><a class="vagga-gatha-num-sc" id="vagga-gatha-num-sc27.35"></a>誰令凡夫人，　　不觀眾行本？<a class="t" id="t0792a15"></a><br>
因彼而觀察，　　去冥見大明。<a class="t" id="t0792a16"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0213 法集要頌經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 213. It is taken from <a href="http://tripitaka.cbeta.org/T04n0213" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T213">comparative edition.</a> However his corrected readings are not used, only punctuation and verse division is altered from the CBETA text.</p>
</aside>
</section>
</div>
</body>
</html>
