<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t210.27">
<article>
<div class="hgroup">
<p class="division">法句經</p>
<h1>奉持品法句經第二十七十有七章</h1>
</div>
<p><a class="t" id="t0568c19"></a><a class="t-linehead" id="t-linehead0568c19"></a>奉持品者，解說道義，法貴德行，不用貪侈。<a class="t" id="t0568c20"></a></p>
<blockquote class="gatha">
<p><a class="verse-num-sc" id="verse-num-sc451"></a><a class="vagga-gatha-num-sc" id="vagga-gatha-num-sc27.1"></a>好經道者，　　不競於利，<br>
有利、無利，<a class="t" id="t0568c21"></a>　　無欲不惑，</p>
<p><a class="verse-num-sc" id="verse-num-sc452"></a><a class="vagga-gatha-num-sc" id="vagga-gatha-num-sc27.2"></a>常愍好學，　　正心以行，<a class="t" id="t0568c22"></a><br>
擁懷寶慧，　　是謂為道。</p>
<p><a class="verse-num-sc" id="verse-num-sc453"></a><a class="vagga-gatha-num-sc" id="vagga-gatha-num-sc27.3"></a>所謂智者，<a class="t" id="t0568c23"></a>　　不必辯言，<br>
無恐、無懼，　　守善為智。<a class="t" id="t0568c24"></a></p>
<p><a class="verse-num-sc" id="verse-num-sc454"></a><a class="vagga-gatha-num-sc" id="vagga-gatha-num-sc27.4"></a>奉持法者，　　不以多言，<br>
雖素少聞，<a class="t" id="t0568c25"></a>　　身依法行，<br>
守道不忘，　　可謂奉法。<a class="t" id="t0568c26"></a></p>
<p><a class="verse-num-sc" id="verse-num-sc455"></a><a class="vagga-gatha-num-sc" id="vagga-gatha-num-sc27.5"></a>所謂老者，　　不必年耆，<br>
形熟髮白，<a class="t" id="t0568c27"></a>　　<span class="corr" title="[惷&gt;憃]">憃</span>愚而已；</p>
<p><a class="verse-num-sc" id="verse-num-sc456"></a><a class="vagga-gatha-num-sc" id="vagga-gatha-num-sc27.6"></a>謂懷諦法，　　順調慈仁，<a class="t" id="t0568c28"></a><br>
明遠清潔，　　是為長老。</p>
<p><a class="verse-num-sc" id="verse-num-sc457"></a><a class="vagga-gatha-num-sc" id="vagga-gatha-num-sc27.7"></a>所謂端政，<a class="t" id="t0569a01"></a>　　非色如花，<br>
慳嫉虛飾，　　言行有違；<a class="t" id="t0569a02"></a></p>
<p><a class="verse-num-sc" id="verse-num-sc458"></a><a class="vagga-gatha-num-sc" id="vagga-gatha-num-sc27.8"></a>謂能捨惡，　　根原已斷，<br>
慧而無恚，<a class="t" id="t0569a03"></a>　　是<span class="corr" title="[謂&gt;為] cf.【麗】">為</span>端政。</p>
<p><a class="verse-num-sc" id="verse-num-sc459"></a><a class="vagga-gatha-num-sc" id="vagga-gatha-num-sc27.9"></a>所謂沙門，　　非必除髮，<a class="t" id="t0569a04"></a><br>
妄語貪取，　　有欲如凡；</p>
<p><a class="verse-num-sc" id="verse-num-sc460"></a><a class="vagga-gatha-num-sc" id="vagga-gatha-num-sc27.10"></a>謂能止惡，<a class="t" id="t0569a05"></a>　　恢廓弘道，<br>
息心滅意，　　是為沙門。<a class="t" id="t0569a06"></a></p>
<p><a class="verse-num-sc" id="verse-num-sc461"></a><a class="vagga-gatha-num-sc" id="vagga-gatha-num-sc27.11"></a>所謂比丘，　　非時乞食，<br>
邪行婬彼，<a class="t" id="t0569a07"></a>　　稱名而已；</p>
<p><a class="verse-num-sc" id="verse-num-sc462"></a><a class="vagga-gatha-num-sc" id="vagga-gatha-num-sc27.12"></a>謂捨罪福，　　淨修梵行，<a class="t" id="t0569a08"></a><br>
慧能破惡，　　是為比丘。</p>
<p><a class="verse-num-sc" id="verse-num-sc463"></a><a class="vagga-gatha-num-sc" id="vagga-gatha-num-sc27.13"></a>所謂仁明，<a class="t" id="t0569a09"></a>　　非口不言，<br>
用心不淨，　　外順而已；<a class="t" id="t0569a10"></a></p>
<p><a class="verse-num-sc" id="verse-num-sc464"></a><a class="vagga-gatha-num-sc" id="vagga-gatha-num-sc27.14"></a>謂心無為，　　內行清虛，<br>
此彼寂滅，<a class="t" id="t0569a11"></a>　　是為仁明。</p>
<p><a class="verse-num-sc" id="verse-num-sc465"></a><a class="vagga-gatha-num-sc" id="vagga-gatha-num-sc27.15"></a>所謂有道，　　非救一物，<a class="t" id="t0569a12"></a><br>
普濟天下，　　無害為道。</p>
<p><a class="verse-num-sc" id="verse-num-sc466"></a><a class="vagga-gatha-num-sc" id="vagga-gatha-num-sc27.16"></a>戒眾不言，<a class="t" id="t0569a13"></a>　　我行多誠，<br>
得定意者，　　要由閉損。<a class="t" id="t0569a14"></a></p>
<p><a class="verse-num-sc" id="verse-num-sc467"></a><a class="vagga-gatha-num-sc" id="vagga-gatha-num-sc27.17"></a>意解求安，　　莫習凡人，<br>
使結未盡，<a class="t" id="t0569a15"></a>　　莫能得脫。<a class="t" id="t0569a16"></a></p>
</blockquote>
</article>
<aside id="metaarea">
<p>【經文資訊】大正藏第 04 冊 No. 0210 法句經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，毛佩君、廖予安大德提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 210. It is taken from <a href="http://tripitaka.cbeta.org/T04n0210" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>. The division of verses follows the arrangement used by Ken Su in his <a href="http://yifertwtw.blogspot.tw/search/label/T210">comparative edition.</a></p>
</aside>
</section>
</div>
</body>
</html>
