<!DOCTYPE html>
<html>
<head>
<title></title>
</head>
<body>
<div id="text" lang="lzh">
<section class="sutta" id="t212.25">
<article>
<div class="hgroup">
<p class="division">出曜經</p>
<h1>廣演品第二十五</h1>
</div>
<div class="suttainfo" id="juan22"><a class="t" id="t0724c22"></a>
<p><span class="t-juanname">出曜經卷第二十二</span>　<a class="t" id="t0724c16"></a><a class="t" id="t0724c17"></a><a class="t" id="t0724c18"></a><a class="t" id="t0724c19"></a><a class="t" id="t0724c20"></a><br>
<span class="t-byline">姚秦涼州沙門竺佛念譯</span><a class="t" id="t0724c21"></a></p>
</div>
<blockquote class="gatha">
<p><a class="verse-num-sc" id="verse-num-sc598"></a> <a class="vagga-gatha-num-sc" id="vagga-gatha-num-sc25.1"></a><a class="t" id="t0724c22"></a>雖誦千章，　　不義何益？<br>
寧解一句，<a class="t" id="t0724c23"></a>　　聞可得道。<a class="t" id="t0724c24"></a></p>
</blockquote>
<p><a class="t-linehead" id="t-linehead0724c24"></a>雖誦千章，不義何益者，夫人在世多誦廣學，<a class="t" id="t0724c25"></a>不曉義理亦復不了味義句義，猶如有人多<a class="t" id="t0724c26"></a>負草木至百千擔，正可勞苦無益時用。是故<a class="t" id="t0724c27"></a>說曰，雖誦千章，不義何益也。寧解一句，聞可<a class="t" id="t0724c28"></a>得道者，如昔有士，多貯財貨饒諸穀食，意<a class="t" id="t0724c29"></a>欲遠遊，便以家穀糶之易寶，積珍無量，後復<a class="t" id="t0725a01"></a>以珍寶多易好銀，意復嫌多，便以好銀轉博<a class="t" id="t0725a02"></a>紫磨金，意復嫌多，時以好金轉無價如意摩<a class="t" id="t0725a03"></a>尼寶，所願畢果終不差違。此亦如是，雖多學<a class="t" id="t0725a04"></a>問，不解句義，解一義者，所獲必剋。是故說曰，<a class="t" id="t0725a05"></a>寧解一句，聞可得道也。<a class="t" id="t0725a06"></a></p>
<blockquote class="gatha">
<p><a class="verse-num-sc" id="verse-num-sc599"></a> <a class="vagga-gatha-num-sc" id="vagga-gatha-num-sc25.2"></a>雖誦千章，　　法義具足，<br>
聞一法句，<a class="t" id="t0725a07"></a>　　可從滅意。<a class="t" id="t0725a08"></a></p>
</blockquote>
<p><a class="t-linehead" id="t-linehead0725a08"></a>雖誦千章，法義具足者，人多修學義味成就，<a class="t" id="t0725a09"></a>然復不能思惟義趣，便自墜落不至究竟，是<a class="t" id="t0725a10"></a>故說曰，雖誦千章，法義具足也。聞一法句，可<a class="t" id="t0725a11"></a>從滅意者，世多有人博學多聞，能思一句至<a class="t" id="t0725a12"></a>百千義，義義相次不失其緒，以漸得至無為<a class="t" id="t0725a13"></a>大道，是故說曰，聞一法句，可從滅意也。</p>
<p><a class="t-linehead" id="t-linehead0725a13"></a>雖<a class="t" id="t0725a14"></a>復壽百年，毀戒意不定，不如一日中，供養持<a class="t" id="t0725a15"></a>戒人。雖復壽百年，毀戒意不定者，夫犯戒之<a class="t" id="t0725a16"></a>人不護三事，坐禪誦經佐助，如斯之類不可<a class="t" id="t0725a17"></a>親近，雖久在世積惡無量，死入地獄受無<a class="t" id="t0725a18"></a>數苦，火車爐炭刀山劍樹，畜生餓鬼亦復如<a class="t" id="t0725a19"></a>是，是故說曰，雖復壽百年，毀戒意不定也。不<a class="t" id="t0725a20"></a>如一日中，供養持戒人者，持戒之人修行定<a class="t" id="t0725a21"></a>意，一日功德無數無量，不可以譬喻為比，久<a class="t" id="t0725a22"></a>處於世積德無量，若生於天自然受福，是故<a class="t" id="t0725a23"></a>說曰，不如一日中，供養持戒人。<a class="t" id="t0725a24"></a></p>
<blockquote class="gatha">
<p><a class="verse-num-sc" id="verse-num-sc600"></a> <a class="vagga-gatha-num-sc" id="vagga-gatha-num-sc25.3"></a>雖壽百年，　　無慧不定，<br>
不如一日，<a class="t" id="t0725a25"></a>　　<span class="gaiji">黠<!--gaiji,黠,1[烈-列＋（里＊吉）],2,3--></span>慧有定。<a class="t" id="t0725a26"></a></p>
</blockquote>
<p><a class="t-linehead" id="t-linehead0725a26"></a>雖壽百年，無慧不定者，世多有人不知慚愧，<a class="t" id="t0725a27"></a>與六畜不別，猶如駱駝騾驢象馬猪犬之屬，<a class="t" id="t0725a28"></a>無有尊卑高下。人之無智其譬亦爾，愚闇纏<a class="t" id="t0725a29"></a>裹莫知其明，是故說曰，雖壽百年，無慧不定<a class="t" id="t0725b01"></a>也。不如一日，<span class="gaiji">黠<!--gaiji,黠,1[烈-列＋（里＊吉）],2,3--></span>慧有定者，<span class="gaiji">黠<!--gaiji,黠,1[烈-列＋（里＊吉）],2,3--></span>慧之人深入法<a class="t" id="t0725b02"></a>典，從一句義至百千義，思惟反覆不以為難，<a class="t" id="t0725b03"></a>是故說曰，不如一日，<span class="gaiji">黠<!--gaiji,黠,1[烈-列＋（里＊吉）],2,3--></span>慧有定也。<a class="t" id="t0725b04"></a></p>
<blockquote class="gatha">
<p><a class="verse-num-sc" id="verse-num-sc601"></a> <a class="vagga-gatha-num-sc" id="vagga-gatha-num-sc25.4"></a>雖復壽百年，　　懈怠不精進，<a class="t" id="t0725b05"></a><br>
不如一日中，　　精進不怯弱。<a class="t" id="t0725b06"></a></p>
</blockquote>
<p><a class="t-linehead" id="t-linehead0725b06"></a>雖復壽百年，懈怠不精進者，如世有人意恒<a class="t" id="t0725b07"></a>懈怠所願不成，既自墜落復使他人沒在生<a class="t" id="t0725b08"></a>死，自陷溺者失五分法身，不至無為大道之<a class="t" id="t0725b09"></a>處，自迷於道轉教他人沒在生死；若受檀越<a class="t" id="t0725b10"></a>飯食床臥具病瘦醫藥，不能消化，從生至死<a class="t" id="t0725b11"></a>墮于地獄餓鬼畜生，雖得為人，邊地佛後世<a class="t" id="t0725b12"></a>智辯聰八難之處。所以然者？皆由前身不積<a class="t" id="t0725b13"></a>德也。是故說曰，雖復壽百年，懈怠不精進也。<a class="t" id="t0725b14"></a>不如一日中，精進不怯弱者，或有世人勇猛<a class="t" id="t0725b15"></a>精進解世非常，人身難得佛世難遇，生值中<a class="t" id="t0725b16"></a>國亦復難遭，諸根完具亦復難得；於賢聖法<a class="t" id="t0725b17"></a>中求作沙門亦不可得，聞真法言復不可得。<a class="t" id="t0725b18"></a>有智之人能解此者，當念精進求於道果，得<a class="t" id="t0725b19"></a>至泥洹亦復不難也，已以辦具，便能成就無<a class="t" id="t0725b20"></a>漏法身。是故說曰，不如一日中，精進不怯弱<a class="t" id="t0725b21"></a>也。<a class="t" id="t0725b22"></a></p>
<blockquote class="gatha">
<p><a class="verse-num-sc" id="verse-num-sc602"></a> <a class="vagga-gatha-num-sc" id="vagga-gatha-num-sc25.5"></a>雖復壽百歲，　　不知生滅事，<a class="t" id="t0725b23"></a><br>
不如一日中，　　曉了生滅事。<a class="t" id="t0725b24"></a></p>
</blockquote>
<p><a class="t-linehead" id="t-linehead0725b24"></a>雖復壽百歲，不知生滅事者，人在世間無明<a class="t" id="t0725b25"></a>自纏不能得解，計百年之中積罪無量，亦復<a class="t" id="t0725b26"></a>不知生者滅者，雖得出家為道，在如來法中<a class="t" id="t0725b27"></a>不了生滅，恒在凡夫之地，不至無為也，斯非<a class="t" id="t0725b28"></a>比丘沙門之業，遠如來藏不近佛篋，是故說<a class="t" id="t0725b29"></a>曰，雖復壽百歲，不知生滅事也。不如生一日，<a class="t" id="t0725c01"></a>曉了生滅事者，人之在世觀達諸法一一虛<a class="t" id="t0725c02"></a>無，生者不知所以生，滅者不知所以滅，一<a class="t" id="t0725c03"></a>一別之能知根本，臨死之日亦不畏懼無所<a class="t" id="t0725c04"></a>怖難，所生之處神識不錯，遭賢遇聖聞法得<a class="t" id="t0725c05"></a>度，是故說曰，不如一日中，曉了生滅事也。<a class="t" id="t0725c06"></a></p>
<p><a class="t-linehead" id="t-linehead0725c06"></a>取要言之，觀痛所從生，夫人處世不知痛滅<a class="t" id="t0725c07"></a>所興，雖為比丘，不達沙門之行，是故說曰，<a class="t" id="t0725c08"></a>觀痛所從生也。當觀有漏盡，人之習行不達<a class="t" id="t0725c09"></a>有漏，便當留滯三界五趣，流轉生死無有出<a class="t" id="t0725c10"></a>期。智者習行觀此有漏，知所從生知所從滅，<a class="t" id="t0725c11"></a>生不知所以生，滅不知所以滅，漸漸得至<a class="t" id="t0725c12"></a>無漏境界。復當觀察不動行跡，若復有人不<a class="t" id="t0725c13"></a>能觀察不動行跡者，便自墮落墜乎生死，雖<a class="t" id="t0725c14"></a>處沙門非沙門行，雖處婆羅門非婆羅門行。<a class="t" id="t0725c15"></a>由四事因緣，雖深奧法者，若復學人，觀察了<a class="t" id="t0725c16"></a>知不動行跡，意不傾動亦不移易，漸漸得至<a class="t" id="t0725c17"></a>登無為岸。復當觀察不死行跡，如人在世不<a class="t" id="t0725c18"></a>知死生，死為神徙風去火次魂靈散矣，身<a class="t" id="t0725c19"></a>體侹直無所復中。然此習道之人，荷服法衣<a class="t" id="t0725c20"></a>剃除鬚髮著三法衣，不能觀察死之為死生<a class="t" id="t0725c21"></a>之為生，亦復不能修清淨梵行。所謂不死行<a class="t" id="t0725c22"></a>跡者，滅盡泥洹，是以得入中無為之處，不生<a class="t" id="t0725c23"></a>不老不病不死澹然快樂。是故說曰，當觀不<a class="t" id="t0725c24"></a>死行。復當觀察清淨行跡，道之清淨非穢<a class="t" id="t0725c25"></a>濁，所學道能去垢，非習垢所學，次當觀察天<a class="t" id="t0725c26"></a>形像，法不可覩見，習上人跡，於一切諸法最<a class="t" id="t0725c27"></a>上最尊無能及者，所謂滅盡泥洹是也。行人<a class="t" id="t0725c28"></a>觀察甘露行跡，無飢渴想無煩熱想，其不覩<a class="t" id="t0725c29"></a>者永墜生死，不達本無獲甘露者，福業具足<a class="t" id="t0726a01"></a>以己施彼，無所悋惜也。<a class="t" id="t0726a02"></a></p>
<blockquote class="gatha">
<p><a class="verse-num-sc" id="verse-num-sc603"></a> <a class="vagga-gatha-num-sc" id="vagga-gatha-num-sc25.6"></a>雖復壽百歲，　　山林祭祀火，<a class="t" id="t0726a03"></a><br>
不如須臾間，　　執行自修慕。<a class="t" id="t0726a04"></a></p>
</blockquote>
<p><a class="t-linehead" id="t-linehead0726a04"></a>雖復壽百歲，山林祭祀火者，昔有梵志勞形<a class="t" id="t0726a05"></a>苦體，在於曠野深山之中祭祀火神，隨時瞻<a class="t" id="t0726a06"></a>拜不違其文，選擇淨薪採取好葩，燒種種<a class="t" id="t0726a07"></a>香以用供養望得恩福。時，彼梵志退自念言：<a class="t" id="t0726a08"></a>「我在此山習學奇術，念事此火以經百年，今<a class="t" id="t0726a09"></a>當自試知火恩福，若識恩養證驗當見，設<a class="t" id="t0726a10"></a>不爾者復祭祀為？」時彼梵志意不遠慮，即以<a class="t" id="t0726a11"></a>兩手前探熾火，尋燒手臂疼痛難言，梵志自<a class="t" id="t0726a12"></a>念：「吾祭祀火經爾許年，唐勞其功損而無益，<a class="t" id="t0726a13"></a>將是我身招此患苦。」爾時彼山有學道比丘<a class="t" id="t0726a14"></a>相去不遠，知而問曰：「梵志當知！火者體熱不<a class="t" id="t0726a15"></a>別恩養尊卑高下。卿欲知者，吾有聖師三界<a class="t" id="t0726a16"></a>獨尊，行則躡虛無所罣礙，坐則揚光照徹<a class="t" id="t0726a17"></a>十方，寧可與卿往彼親覲，備得聞其深奧之<a class="t" id="t0726a18"></a>法，從此岸得至彼岸。」梵志聞已心開意解，<a class="t" id="t0726a19"></a>便與道人往至佛所，頭面禮足在一面立。爾<a class="t" id="t0726a20"></a>時世尊觀彼梵志應得度脫，在大眾中而說<a class="t" id="t0726a21"></a>斯偈：<a class="t" id="t0726a22"></a></p>
<blockquote class="gatha">
<p><a class="verse-num-sc" id="verse-num-sc604"></a> <a class="vagga-gatha-num-sc" id="vagga-gatha-num-sc25.7"></a>「雖復壽百歲，　　山林祭祀火，<a class="t" id="t0726a23"></a><br>
不如須臾間，　　執行自修慕。」<a class="t" id="t0726a24"></a></p>
</blockquote>
<p><a class="t-linehead" id="t-linehead0726a24"></a>爾時梵志，豁然心解諸塵垢盡，得法眼淨。佛<a class="t" id="t0726a25"></a>告梵志：「卿前在山百年事火祭祀諸神，唐勞<a class="t" id="t0726a26"></a>其功不至究竟。汝今乃知真道之處，不如須<a class="t" id="t0726a27"></a>臾間執行自修慕。」世人執愚至死不剋，百年<a class="t" id="t0726a28"></a>事火不自覺寤，抱愚投冥不能自改，若能自<a class="t" id="t0726a29"></a>覺知之非真，恒常思惟，知病所興為所從來<a class="t" id="t0726b01"></a>為所從去，悉了非真實法。若復受他衣被飯<a class="t" id="t0726b02"></a>食床臥具病瘦醫藥，便能消化不令有失，承<a class="t" id="t0726b03"></a>事供養名華擣香雜香繒綵幢<span class="corr" title="[旛&gt;幡] cf.【麗】">幡</span>，如是之福<a class="t" id="t0726b04"></a>不可稱計。百歲事火，不如須臾彈指之頃一<a class="t" id="t0726b05"></a>行慈心，其福最尊為無有上，難稱難量不可<a class="t" id="t0726b06"></a>以譬喻為比。猶如芥子仰比須彌，牛跡之水<a class="t" id="t0726b07"></a>與海捔量，爪上末塵自稱勝地，螢火之蟲<a class="t" id="t0726b08"></a>與日競明，慈心之德其事如此，況復百年修<a class="t" id="t0726b09"></a>德具足乎？乘此之福經百千劫，未曾墜墮在<a class="t" id="t0726b10"></a>凡夫地，眾人仰望莫不敬奉，皆由前世積行<a class="t" id="t0726b11"></a>所致。是故說曰，不如須臾，一行慈心也。<a class="t" id="t0726b12"></a></p>
<blockquote class="gatha">
<p><a class="verse-num-sc" id="verse-num-sc605"></a> <a class="vagga-gatha-num-sc" id="vagga-gatha-num-sc25.8"></a>從月至其月，　　愚者用摶食，<a class="t" id="t0726b13"></a><br>
彼不信於佛，　　十六不獲一。<a class="t" id="t0726b14"></a></p>
</blockquote>
<p><a class="t-linehead" id="t-linehead0726b14"></a>從月至其月，愚者用摶食者，或有生類貪著<a class="t" id="t0726b15"></a>飯食以養其形，不慮後世殃禍之災，四大之<a class="t" id="t0726b16"></a>體其性不同，神處其中識別是非，智者識真<a class="t" id="t0726b17"></a>愚者倒見，不知今世後世善惡之行，展轉三<a class="t" id="t0726b18"></a>塗八難無有出期。是故說曰，從月至其月，愚<a class="t" id="t0726b19"></a>者用摶食也。彼不信於佛，十六不獲一者，若<a class="t" id="t0726b20"></a>有眾生一日半日、一時半時、彈指之頃，篤信<a class="t" id="t0726b21"></a>於佛意不移易，其福難量不可稱計，不可以<a class="t" id="t0726b22"></a>譬喻為比，福至冥報無形無像，忽然自至功<a class="t" id="t0726b23"></a>祚無窮。是故說曰，彼不信於佛，十六不獲一<a class="t" id="t0726b24"></a>也。取要言之，彼不信於法，十六不獲一，億<a class="t" id="t0726b25"></a>千萬劫時聞法聲，所謂法者，滅盡泥洹是也。<a class="t" id="t0726b26"></a>如契經所說，告諸比丘：「今當與汝說三第一<a class="t" id="t0726b27"></a>之尊：一者佛為第一之尊，二者法為第一之<a class="t" id="t0726b28"></a>尊，三者僧為第一之尊。彼云何佛為第一之<a class="t" id="t0726b29"></a>尊？諸有眾生之類，無足有足一足二足四足<a class="t" id="t0726c01"></a>至眾多足，有色無色有想無想，乃至非想非<a class="t" id="t0726c02"></a>無想，如來於中為尊為最為無有上。是以比<a class="t" id="t0726c03"></a>丘！其有眾生篤信佛者，為信第一之尊；以信<a class="t" id="t0726c04"></a>第一之尊，便受第一之福；以受第一之福，<a class="t" id="t0726c05"></a>便生人天第一豪尊。是謂名曰，佛為第一之<a class="t" id="t0726c06"></a>尊。彼云何法為第一之尊？所謂法者，有為法<a class="t" id="t0726c07"></a>無為法，滅盡無欲無生滅法泥洹法者，為尊<a class="t" id="t0726c08"></a>為最為無有上。其敬法者，為敬第一之尊；以<a class="t" id="t0726c09"></a>敬第一之尊，便獲第一之福；以獲第一之福，<a class="t" id="t0726c10"></a>便生天上第一豪尊。是謂名曰，法為第一之<a class="t" id="t0726c11"></a>尊。彼云何僧為第一之尊？諸有大眾大聚大<a class="t" id="t0726c12"></a>會翼從之徒，如來聖眾為尊為最為無有上，<a class="t" id="t0726c13"></a>是以比丘！其有眾生篤信僧者，第一之尊；以<a class="t" id="t0726c14"></a>信第一之尊，便受第一之福；以受第一之<a class="t" id="t0726c15"></a>福，便生天人第一豪尊。是謂名曰，僧為第一<a class="t" id="t0726c16"></a>之尊。」不以慈心者，十六不獲一，眾生之類晝<a class="t" id="t0726c17"></a>夜含毒，瞋恚所纏共相茹食，由懷忿怒向乎<a class="t" id="t0726c18"></a>二親，豈當有慈加被眾生乎？此事不然也。<a class="t" id="t0726c19"></a>是故說曰，不以慈心者，十六不獲一也。不愍<a class="t" id="t0726c20"></a>眾生者，十六不獲一，由如境界方域，其中<a class="t" id="t0726c21"></a>眾生名號姓字不可稱計；若有入慈定之士，<a class="t" id="t0726c22"></a>於中教化周窮濟乏，不擇好醜亦不興想，斯<a class="t" id="t0726c23"></a>可施與，斯不可與，平等無二一而不異乃謂<a class="t" id="t0726c24"></a>真施。是故說曰，不以慈心者，十六不獲一也。<a class="t" id="t0726c25"></a>或有國土，稱其眾生名曰蠕動之類，於中勇<a class="t" id="t0726c26"></a>猛不辭懃勞，適彼國界供給所須不令闕減，<a class="t" id="t0726c27"></a>是謂施心。蠕動之類不以神祇故，十六不獲<a class="t" id="t0726c28"></a>一，不以正法故，眾生自墜，墮外道異學。尼犍<a class="t" id="t0726c29"></a>子等自稱為尊，以鐵鍱腹跨行世間，自相<a class="t" id="t0727a01"></a>謂曰：「此諸釋種沙門道士，世之狂夫，露頭左<a class="t" id="t0727a02"></a><span class="corr" title="[袵&gt;衽] cf.【麗】">衽</span>自稱為尊，我等觀察，正是不祥之應，世人<a class="t" id="t0727a03"></a>狂惑，何為尊事？若有眾生施此人者，後得<a class="t" id="t0727a04"></a>穢惡不淨之報，夢想見之寤則遇惡，況當行<a class="t" id="t0727a05"></a>道與共相見！」是故世尊告諸比丘：「能於正法<a class="t" id="t0727a06"></a>信心不斷，遭遇百千艱苦眾難心不變易，<a class="t" id="t0727a07"></a>一意信向不習倒見，爾乃名曰如來正法。其<a class="t" id="t0727a08"></a>不信者，於十六分未獲其一，其有信心向正<a class="t" id="t0727a09"></a>法者，其福無量不可稱計，百倍千倍萬倍巨<a class="t" id="t0727a10"></a>億萬倍，不可以譬喻為比。」何以名曰十六分<a class="t" id="t0727a11"></a>不獲一也？所以論十六者，謂十六者，謂十<a class="t" id="t0727a12"></a>六大國也，此閻浮境仁義所居，無有出此十<a class="t" id="t0727a13"></a>六大國，博古攬今敷演深奧，隨時決斷永<a class="t" id="t0727a14"></a>除狐疑使無猶豫。十六國名其號：一為鴦伽。<a class="t" id="t0727a15"></a>二者默偈陀蓱沙王。三者迦詩。四者拘薩羅<a class="t" id="t0727a16"></a>波斯王。五者素摩。六者須羅吒。七者惡生<a class="t" id="t0727a17"></a>王拔蹉。八者拔羅憂填王。九者遏波。十者<a class="t" id="t0727a18"></a>阿婆檀提憂陀羅延王。十一者鳩留。十二者<a class="t" id="t0727a19"></a>般遮羅阿拘嵐王。十三者椓難。十四者耶<a class="t" id="t0727a20"></a>般那。十五者劍桴<span class="t-note">（本闕十六）</span>。此十六大國，包識萬<a class="t" id="t0727a21"></a>機眾事不惑，眾辯捷疾學不煩重，暢達妙義<a class="t" id="t0727a22"></a>尋究本末，演布無量尋之難窮，斯出十六大<a class="t" id="t0727a23"></a>國之中。夫修行人不能施心仰慕妙義者，<a class="t" id="t0727a24"></a>但當遊行歷十六國，威儀禮節自然修成，<a class="t" id="t0727a25"></a>不加於師無有摸則也。<a class="t" id="t0727a26"></a></p>
<blockquote class="gatha">
<p><a class="verse-num-sc" id="verse-num-sc606"></a> <a class="vagga-gatha-num-sc" id="vagga-gatha-num-sc25.9"></a>若人禱神祀，　　經歲望其福，<a class="t" id="t0727a27"></a><br>
彼於四分中，　　亦未獲其一。<a class="t" id="t0727a28"></a></p>
</blockquote>
<p><a class="t-linehead" id="t-linehead0727a28"></a>若人禱神祀，經歲望其福者，想外道異學顛<a class="t" id="t0727a29"></a>倒邪見執愚不寤，祭祀神祠乃經一歲，其<a class="t" id="t0727b01"></a>中費耗生民之貨亦不可計。以若干種甘饌<a class="t" id="t0727b02"></a>飲食焚燒于火，謂為獲福反更遇禍，斯由執<a class="t" id="t0727b03"></a>愚不自改更，至令死後入于闇冥，不覩大<a class="t" id="t0727b04"></a>光智慧之明。是故說曰，於四分中，亦不獲其<a class="t" id="t0727b05"></a>一也。是故聖人訓之以漸、<span class="corr" title="[道&gt;導] cf.【麗】">導</span>之以路，獲誘愚<a class="t" id="t0727b06"></a>惑至安隱處，須臾行善勝彼一年也。廣演品<a class="t" id="t0727b07"></a>竟。<a class="t" id="t0727b08"></a></p>
</article>
<aside id="metaarea">
<p>【經文資訊】大正藏第 04 冊 No. 0212 出曜經<br>
【版本記錄】CBETA 電子佛典 2014.04，完成日期：2014/04/26<br>
【編輯說明】本資料庫由中華電子佛典協會（CBETA）依大正藏所編輯<br>
【原始資料】蕭鎮國大德提供，維習安大德提供之高麗藏 CD 經文，北美某大德提供，法雨道場提供新式標點<br>
【其他事項】本資料庫可自由免費流通，詳細內容請參閱【<a href="http://www.cbeta.org/copyright.php">中華電子佛典協會資料庫版權宣告</a>】</p>
<p>This text is Taishō sūtra no. 212. It is taken from <a href="http://tripitaka.cbeta.org/T04n0212" target="_blank">CBETA</a>.</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
