<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t135">
<article>
<div class="mirror hgroup">
<h1 class="mirror-row">
<span class="mirror-left latin">T 135</span> <span class="mirror-right">佛說力士移山經</span>
</h1>
</div>
<p class="suttainfo latin"><span class="juannum">No. 135 [No. 125 (42.3), No. 136]</span><br>
<a class="t" id="t0857c19"></a> <span class="t-juanname">佛說力士移山經</span><br>
<a class="t" id="t0857c20"></a> <a class="t" id="t0857c21"></a> <span class="t-byline">西晉天竺三藏竺法護譯</span></p>
<a class="t" id="t0857c22"></a>
<p><a class="t-linehead" id="t-linehead0857c22"></a>聞如是：</p>
<p>一時，佛遊拘夷那竭國力士所生地 <a class="t" id="t0857c23"></a>大叢樹間，與比丘千二百五十人俱。臨滅度 <a class="t" id="t0857c24"></a>時，時國臣民皆出來會。佛問阿難：「斯國大眾 <a class="t" id="t0857c25"></a>何故雲集？」賢者阿難白世尊曰：「有大石山去 <a class="t" id="t0857c26"></a>此不遠，方六十丈高百二十丈，妨塞門途行 <a class="t" id="t0857c27"></a>者迴礙，五百力士同心議曰：『吾等膂力世稱 <a class="t" id="t0857c28"></a>希有，徒自畜養無益時用，當共徙之立功後 <a class="t" id="t0857c29"></a>代。』即便并勢齊聲唱叫，力盡自疲不得動搖， <a class="t" id="t0858a01"></a>音震遐邇，是故 <span class="gaiji">黎 <!--gaiji,黎,1[黍-禾＋利],2&#x2A3ED;,3--></span>民輻湊來觀。」</p>
<p><a class="t-linehead" id="t-linehead0858a01"></a>佛告阿難：「改 <a class="t" id="t0858a02"></a>正法服嚴行視之。」阿難受教，即從坐起稽首 <a class="t" id="t0858a03"></a>佛足，獨坐 <span class="gaiji">拖 <!--gaiji,拖,1[打-丁＋他],2&#x22ACC;,3--></span>侍，在佛後翼從而進趣。諸大眾 <a class="t" id="t0858a04"></a>五百力士遙覩佛臻，金顏從容，威耀巍巍，端 <a class="t" id="t0858a05"></a>正殊妙，色像清淨，大士相好，莊嚴其身，降伏 <a class="t" id="t0858a06"></a>陰種，無有衰入，其心湛然，諸根寂定，和悅調 <a class="t" id="t0858a07"></a>隱，為天人最，洪焰暉赫，晃若寶山，如大炬明， <a class="t" id="t0858a08"></a>炤燿幽冥，如大山崗，而有積雪，如日之光，昇 <a class="t" id="t0858a09"></a>于朝陽，如秋月盛，眾星特明，如轉輪王與諸 <a class="t" id="t0858a10"></a>寶臣四部眾俱，如樹花殖，暐曄繁茂，英豔無 <a class="t" id="t0858a11"></a>量，超出聖躬。五百力士無數之眾，瞻戴神 <a class="t" id="t0858a12"></a>變，莫不喜踊，善心荐發普而奉迎，五體自 <a class="t" id="t0858a13"></a>歸稽首足下，一心歸竦退住一面。</p>
<a class="t" id="t0858a14"></a>
<p><a class="t-linehead" id="t-linehead0858a14"></a>於是，世尊問諸力士：「汝等何故體疲色顇？」答 <a class="t" id="t0858a15"></a>曰：「今此大石方六十丈高百二十丈，欲共舉 <a class="t" id="t0858a16"></a>移，始從一日勤身勠力，至于一月永不可動， <a class="t" id="t0858a17"></a>慚恥無效取笑天下，是以疲竭姿色憔悴。」「此 <a class="t" id="t0858a18"></a>何所希冀？」力士答曰：「唯然大聖！我之福力莫 <a class="t" id="t0858a19"></a>能踰者，庶幾欲徙石光益於世，著名垂勳銘 <a class="t" id="t0858a20"></a>譽來裔，使王路平直荒域歸伏。」佛告力士：「明 <a class="t" id="t0858a21"></a>汝至愍意不堪任，吾為爾移遂汝本願，使汝 <a class="t" id="t0858a22"></a>戴功慎無愧懼。」力士歡喜啟曰：「敬從。」</p>
<p><a class="t-linehead" id="t-linehead0858a22"></a>於時世 <a class="t" id="t0858a23"></a>尊更整法服，以右足大指，蹶舉山石挑至梵 <a class="t" id="t0858a24"></a>天，手右掌 <span class="corr" title="[持&gt;受] cf.【麗】">受</span> ，摶之三轉，置於虛空，去地四丈 <a class="t" id="t0858a25"></a>九尺，還著掌中，三指篾屑吹令銷瀃，應時三 <a class="t" id="t0858a26"></a>千大千世界六返震動。時諸力士，見佛神變 <a class="t" id="t0858a27"></a>威靈顯發，即懷惶怖衣毛為竪，白世尊曰：「此 <a class="t" id="t0858a28"></a>之舉指，為是大聖父母恩養乳哺力耶？神足 <a class="t" id="t0858a29"></a>智慧意行力乎？」答曰：「乳哺之勢，非餘力也。若 <a class="t" id="t0858b01"></a>吾建設神足之力，則能移此三千大千佛之 <a class="t" id="t0858b02"></a>世界，舉置殊異百千佛土，都不使人有往來 <a class="t" id="t0858b03"></a>想，不危眾生不害地蟲。」力士又問：「乳哺之力 <a class="t" id="t0858b04"></a>何所狀像？」世尊報曰：「凡牛之力百，當水牛力 <a class="t" id="t0858b05"></a>一；水牛力百，當青牛力一；青牛力百，當 <span class="gaiji">犛 <!--gaiji,犛,1[犛-未＋牙],2&#x246C6;,3--></span>牛 <a class="t" id="t0858b06"></a>力一； <span class="gaiji">犛 <!--gaiji,犛,1[犛-未＋牙],2&#x246C6;,3--></span>牛力百，當竹牛力一；竹牛力百，當草 <a class="t" id="t0858b07"></a>象力一；草象力百，當凡象力一；凡象力百，當 <a class="t" id="t0858b08"></a>黑象力一；黑象力百，當白象力一；白象力百， <a class="t" id="t0858b09"></a>當龍力一；龍力百，當可畏力士力一；可畏力 <a class="t" id="t0858b10"></a>士力百，當段力士力一；段力士力百，當崩墮 <a class="t" id="t0858b11"></a>力士力一；崩墮力士力百，當大破壞力士力 <a class="t" id="t0858b12"></a>一；大破壞力士力百，當半人乘力士力一；半 <a class="t" id="t0858b13"></a>人乘力士力百，當人乘力士力一；人乘力士 <a class="t" id="t0858b14"></a>力百，當大人乘力士力一；無央數不如如來、 <a class="t" id="t0858b15"></a>至真、等正覺乳哺之力。」佛告諸力士：「汝等當 <a class="t" id="t0858b16"></a>知，是為如來乳哺之力也。」</p>
<p><a class="t-linehead" id="t-linehead0858b16"></a>諸力士白世尊曰： <a class="t" id="t0858b17"></a>「大聖已現乳哺之力，神足之力為云何乎？」佛 <a class="t" id="t0858b18"></a>告力士：「憶吾昔者與大目揵連俱遊諸國，時 <a class="t" id="t0858b19"></a>穀飢饉，諸比丘眾不得分衛。目揵連白佛：『穀 <a class="t" id="t0858b20"></a>米踊貴人民餒餓，今諸比丘分衛無獲，氣力 <a class="t" id="t0858b21"></a>衰減不能講誦，日日轉羸懼不全命。往古天 <a class="t" id="t0858b22"></a>地始成之時，地出自然甘露之 <span class="corr" title="[昧&gt;味] cf.【麗】">味</span> ，食者康寧 <a class="t" id="t0858b23"></a>四大用安，後人福薄味沒于地。今欲反地出 <a class="t" id="t0858b24"></a>古之味，比丘國人普得救命，令得飽滿誦經 <a class="t" id="t0858b25"></a>念道。』佛告目連：『且止！假欲反地，地有蟲蛾 <a class="t" id="t0858b26"></a>蠕動之類必被危害，又眾人福薄，不應服食 <a class="t" id="t0858b27"></a>古之地味。』目連又曰：『我將諸比丘及飢羸民， <a class="t" id="t0858b28"></a>詣欝單曰土，使就食自然粳米。』世尊告曰：『其 <a class="t" id="t0858b29"></a>有神足者能自致到，未得輕舉安能往乎？』目 <a class="t" id="t0858c01"></a>連答曰：『無神力者，我當扶接使往獲安。』目連 <a class="t" id="t0858c02"></a>之德威變若斯，計閻浮提廣長二十八萬里， <a class="t" id="t0858c03"></a>其地上廣下狹；瞿耶尼域廣長三十二萬里， <a class="t" id="t0858c04"></a>其地似半月形；弗于逮域廣長三十六萬里， <a class="t" id="t0858c05"></a>其地正圓；欝單曰域廣長四十方里，其地正 <a class="t" id="t0858c06"></a>方；周迴遶山為四方域。滿中人民令得神足 <a class="t" id="t0858c07"></a>如大目連，一一充溢三千大千世界，不及如 <a class="t" id="t0858c08"></a>來神力，百倍、千倍、萬倍、億倍、巨億萬倍，計空 <a class="t" id="t0858c09"></a>不比無以為喻，是為如來神足力也。」</p>
<p><a class="t-linehead" id="t-linehead0858c09"></a>力士又 <a class="t" id="t0858c10"></a>白：「大聖！已現乳哺、神足之力，願復示現智 <a class="t" id="t0858c11"></a>慧之力。」世尊告曰：「計大海深三百三十六萬 <a class="t" id="t0858c12"></a>里，廣長難限，須彌山王在大海中，高三百三 <a class="t" id="t0858c13"></a>十六萬里，根在海底亦三百三十六萬里，辟 <a class="t" id="t0858c14"></a>方亦爾。其大海水悉可飲盡令無有餘，舍利 <a class="t" id="t0858c15"></a>弗智慧不可測量，無能減者。使四方域滿中 <a class="t" id="t0858c16"></a>人民，皆令得智慧如舍利弗，一一充溢三千 <a class="t" id="t0858c17"></a>大千世界，不比如來智慧之力，百倍、千倍、萬 <a class="t" id="t0858c18"></a>倍、億倍、巨億萬倍，計空不比無以為喻，是為 <a class="t" id="t0858c19"></a>如來智慧力也。」</p>
<a class="t" id="t0858c20"></a>
<p><a class="t-linehead" id="t-linehead0858c20"></a>力士又白：「大聖！已現乳哺、神足、智慧之力， <a class="t" id="t0858c21"></a>願復示現意行之力。」世尊告曰：「假使興雲充 <a class="t" id="t0858c22"></a>遍四域，及三千大千世界普大霖雨，所由來 <a class="t" id="t0858c23"></a>所經歷處，若莖節枝葉花實，若器中水山石 <a class="t" id="t0858c24"></a>草蘆，蚑行喘息人物之類，大大小小一一渧 <a class="t" id="t0858c25"></a>皆歸巨海，悉能分別追而名之，又皆識鍊旋 <a class="t" id="t0858c26"></a>而復之不差其本，如來意力悉知悉了無所 <a class="t" id="t0858c27"></a>罣礙，是為如來意行力也。」</p>
<a class="t" id="t0858c28"></a>
<p><a class="t-linehead" id="t-linehead0858c28"></a>力士又白：「大聖！已現乳哺、神足、智慧、意行之 <a class="t" id="t0858c29"></a>力，寧復有異超過此者乎？」世尊告曰：「如來乳 <a class="t" id="t0859a01"></a>哺之力，摩目乾連神足之力，舍利弗智慧 <a class="t" id="t0859a02"></a>之力，聲聞緣覺意行之力，不比如來十種之 <a class="t" id="t0859a03"></a>力廣遠難限。」</p>
<p><a class="t-linehead" id="t-linehead0859a03"></a>力士問曰：「何謂十力？」世尊告曰： <a class="t" id="t0859a04"></a>「悉見微妙遠近邪正，處處非處處，有限無限， <a class="t" id="t0859a05"></a>明審如有則悉知之，是一力也。過去來今諸 <a class="t" id="t0859a06"></a>所報應經歷之處，明審如有則悉知之，是二 <a class="t" id="t0859a07"></a>力也。禪定正受三解脫門，明審如有則悉知 <a class="t" id="t0859a08"></a>之，是三力也。覩見眾生諸力心本本淨無所 <a class="t" id="t0859a09"></a>不了，明審如有則悉知之，是四力也。曉眾萌 <a class="t" id="t0859a10"></a>類若干種語，心念不同形貌各異，明審如有 <a class="t" id="t0859a11"></a>則悉知之，是五力也。分別羣 <span class="gaiji">黎 <!--gaiji,黎,1[黍-禾＋利],2&#x2A3ED;,3--></span>雜種無量情 <a class="t" id="t0859a12"></a>態各異，明審如有則悉知之，是六力也。智慧 <a class="t" id="t0859a13"></a>如海言善無量，追識一切宿命所更，明審如 <a class="t" id="t0859a14"></a>有則悉知之，是七力也。曉了欲縛解縛之要， <a class="t" id="t0859a15"></a>所在隨行應病授藥，天眼見人善惡終始殃 <a class="t" id="t0859a16"></a>福所歸，明審如有則悉知之，是八力也。道耳 <a class="t" id="t0859a17"></a>徹聽聞天人聲，蚑行喘息蠕動之音無所不 <a class="t" id="t0859a18"></a>了，明知如有則悉知之，是九力也。佛無諸漏 <a class="t" id="t0859a19"></a>終始永盡無復縛著，神真叡智自知見證，究 <a class="t" id="t0859a20"></a>暢道行可作能作無餘生死，覩十方人眾生 <a class="t" id="t0859a21"></a>根本無所不察，明審如有則悉知之，是為十 <a class="t" id="t0859a22"></a>力也。」</p>
<p><a class="t-linehead" id="t-linehead0859a22"></a>諸力士白世尊曰：「大聖！已現乳哺、神足、 <a class="t" id="t0859a23"></a>智慧、意行及十種力，寧有殊異復超諸力乎？」 <a class="t" id="t0859a24"></a>世尊告曰：「一切諸力雖為強盛，百倍千倍萬 <a class="t" id="t0859a25"></a>倍億倍，無常之力計為最勝多所消伏。所以 <a class="t" id="t0859a26"></a>者何？如來身者金剛之數，無常勝我當歸壞 <a class="t" id="t0859a27"></a>敗，吾今夜半，當於力士所生之地而取滅度， <a class="t" id="t0859a28"></a>於四衢路供養舍利興建塔寺。所以者何？其 <a class="t" id="t0859a29"></a>四方人齎諸華香，跱立幢幡，懸繒鈴蓋，然燈 <a class="t" id="t0859b01"></a>奉進，一切皆就真妙之法。」</p>
<p><a class="t-linehead" id="t-linehead0859b01"></a>佛於是頌曰：</p>
<a class="t" id="t0859b02"></a>
<blockquote class="gatha">
<p>「法起必歸盡，　　興者當就衰， <a class="t" id="t0859b03"></a><br>
　萬物皆無常，　　慮是乃為安。 <a class="t" id="t0859b04"></a><br>
　得百千金山，　　福祚難為喻， <a class="t" id="t0859b05"></a><br>
　不如供泥塔，　　欣豫歸勝寺。 <a class="t" id="t0859b06"></a><br>
　獲寶百千藏，　　福慶不可計， <a class="t" id="t0859b07"></a><br>
　不如供泥塔，　　喜踊歸勝寺。 <a class="t" id="t0859b08"></a><br>
　設百千寶車，　　載色如紫金， <a class="t" id="t0859b09"></a><br>
　不如供土寺，　　踊躍歸命佛。」</p>
<a class="t" id="t0859b10"></a>
</blockquote>
<p><a class="t-linehead" id="t-linehead0859b10"></a>佛說是經時，諸力士眾五百人等，知世無常 <a class="t" id="t0859b11"></a>三界難怙，無一真諦唯道可依，貢高即除不 <a class="t" id="t0859b12"></a>計吾我，皆發無上正真道意，應時皆得立不 <a class="t" id="t0859b13"></a>退轉之地。有無央數百千天人，遠塵離垢，諸 <a class="t" id="t0859b14"></a>法法眼生。</p>
<p><a class="t-linehead" id="t-linehead0859b14"></a>佛說如是，莫不歡喜，各以頭面著 <a class="t" id="t0859b15"></a>地為佛作禮。</p>
<a class="t" id="t0859b16"></a>
<p class="endsutta"><span class="t-juanname">佛說力士移山經</span></p>
<a class="t" id="t0859b17"></a> <a class="t" id="t0859b18"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 135. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
