<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t136">
<article>
<div class="mirror hgroup">
<h1 class="mirror-row">
<span class="mirror-left latin">T 136</span> <span class="mirror-right">佛說四未曾有法經</span>
</h1>
</div>
<p class="suttainfo latin"><span class="juannum">No. 136 [Nos. 125 (42.3), 135]</span><br>
<a class="t" id="t0859b19"></a> <span class="t-juanname">佛說四未曾有法經</span><br>
<a class="t" id="t0859b20"></a> <a class="t" id="t0859b21"></a> <span class="t-byline">西晉三藏竺法護譯</span></p>
<a class="t" id="t0859b22"></a>
<p><a class="t-linehead" id="t-linehead0859b22"></a>聞如是：</p>
<p>一時，婆伽婆在舍衛城祇樹給孤獨 <a class="t" id="t0859b23"></a>園。爾時，世尊告諸比丘：「轉輪聖王有此四未 <a class="t" id="t0859b24"></a>曾有法。云何為四？於是，轉輪聖王為人民類 <a class="t" id="t0859b25"></a>皆悉愛念，未曾傷害，譬如父子；轉輪聖王亦 <a class="t" id="t0859b26"></a>復如是，愛敬人民未曾有瞋怒向之，譬如父 <a class="t" id="t0859b27"></a>有一子，是謂轉輪聖王初未曾有法。或復轉 <a class="t" id="t0859b28"></a>輪聖王遊人民間，見皆歡喜如子親父，是謂 <a class="t" id="t0859b29"></a>轉輪聖王二未曾有法。復次，轉輪聖王住不 <a class="t" id="t0859c01"></a>遊行，時人民類其有覩者皆得歡喜，彼轉輪 <a class="t" id="t0859c02"></a>聖王與人民說法，其有聞者皆悉歡喜，時人 <a class="t" id="t0859c03"></a>民聞轉輪聖王說法，無有厭足，是謂轉輪聖 <a class="t" id="t0859c04"></a>王三未曾有法。復次轉輪聖王，坐不遊行，時 <a class="t" id="t0859c05"></a>人民類其有覩者皆悉歡喜，彼轉輪聖王教 <a class="t" id="t0859c06"></a>勅人民，此事可為、此不可為，此可親、此不可 <a class="t" id="t0859c07"></a>親，若為此事者長夜獲福無窮極、若為此事 <a class="t" id="t0859c08"></a>長夜受苦亦無休息，彼人民類聞轉輪聖王 <a class="t" id="t0859c09"></a>如此教勅喜無厭足，是謂轉輪聖王有此未 <a class="t" id="t0859c10"></a>曾有法。</p>
<p><a class="t-linehead" id="t-linehead0859c10"></a>「如是，阿難比丘亦有四未曾有法。云 <a class="t" id="t0859c11"></a>何為四？於是，阿難比丘若至比丘眾中，諸比 <a class="t" id="t0859c12"></a>丘見皆悉歡喜，彼阿難比丘為說法，其聞法 <a class="t" id="t0859c13"></a>者皆悉歡喜，諸比丘聞阿難所說無厭足，是 <a class="t" id="t0859c14"></a>謂阿難比丘第一未曾有法。若阿難比丘默 <a class="t" id="t0859c15"></a>然至比丘尼眾中，其有見者皆悉歡喜，彼阿 <a class="t" id="t0859c16"></a>難比丘為說法，其聞法者皆得歡喜，時比丘 <a class="t" id="t0859c17"></a>尼眾，聞阿難說法不知厭足，是謂阿難比丘 <a class="t" id="t0859c18"></a>第二未曾有法。若復阿難默然至優婆塞處， <a class="t" id="t0859c19"></a>時優婆塞見皆歡喜，彼阿難比丘為說法，時 <a class="t" id="t0859c20"></a>優婆塞眾聞阿難所說無有厭足，是謂阿難 <a class="t" id="t0859c21"></a>比丘第三未曾有法。復次阿難比丘默然至 <a class="t" id="t0859c22"></a>優婆夷眾中，彼眾見者皆悉歡喜，彼阿難比 <a class="t" id="t0859c23"></a>丘為說法，優婆夷聞者無有厭足，是謂阿難 <a class="t" id="t0859c24"></a>比丘四未曾有法。」爾時，諸比丘聞佛所說，歡 <a class="t" id="t0859c25"></a>喜奉行。</p>
<a class="t" id="t0859c26"></a>
<p><span class="t-juanname">佛說四未曾有經</span></p>
<a class="t" id="t0859c27"></a>
<div class="w">
<p><a class="t-linehead" id="t-linehead0859c27"></a>右一經，經名、譯主諸藏皆同，而國、宋兩本 <a class="t" id="t0859c28"></a>文義全同，始終唯說造塔功德，末雖結名 <a class="t" id="t0859c29"></a>未曾有法，然一經始末無四字之義，此丹 <a class="t" id="t0860a01"></a>本經，說轉輪聖王有四未曾有法，以喻阿 <a class="t" id="t0860a02"></a>難亦有四未曾有法。按《開元錄》「若」函中，有 <a class="t" id="t0860a03"></a>《四未曾有經》，云與《增一阿含．八難品》同本 <a class="t" id="t0860a04"></a>異譯。今撿之丹本，即是也；其國、宋本經，即 <a class="t" id="t0860a05"></a>前「毀」函中《未曾有經》，後漢失譯人名，出古 <a class="t" id="t0860a06"></a>舊錄者耳。意者宋藏於此「若」函中，失真《四 <a class="t" id="t0860a07"></a>未曾有經》，而得「毀」函中《未曾有經》，以為名 <a class="t" id="t0860a08"></a>脫四字，遂加四字重編於此，錯也。噫！此錯 <a class="t" id="t0860a09"></a>之失，凡有四焉：失真《四未曾有經》，一也；《未 <a class="t" id="t0860a10"></a>曾有經》一本重載，二也；又彼失譯而為法 <a class="t" id="t0860a11"></a>護譯，三也；彼是大乘而抑之編此小乘藏 <a class="t" id="t0860a12"></a>中，四也。故去宋經而取丹本，後賢欲知今 <a class="t" id="t0860a13"></a>所去經是何等者，請見「毀」函《未曾有經》，即 <a class="t" id="t0860a14"></a>是耳。</p>
</div>
　</article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 136. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
