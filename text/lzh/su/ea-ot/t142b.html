<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t142b">
<article>
<div class="mirror hgroup">
<h1 class="mirror-row">
<span class="mirror-left latin">T 142b</span> <span class="mirror-right">玉耶女經</span>
</h1>
</div>
<p class="suttainfo"><span class="t-juanname">玉耶女經</span><br>
<a class="t" id="t0864c08"></a> <a class="t" id="t0864c09"></a> <span class="t-byline">失譯人名今附西晉錄</span></p>
<a class="t" id="t0864c10"></a>
<p><a class="t-linehead" id="t-linehead0864c10"></a>聞如是：</p>
<p>一時，佛在舍衛國祇樹給孤獨園， <a class="t" id="t0864c11"></a>為諸四輩弟子說經。是時，國中給孤獨家 <a class="t" id="t0864c12"></a>為子娶婦，得長者女名曰玉耶，端正殊特， <a class="t" id="t0864c13"></a>不以婦禮，輕慢公姑及以夫婿。給孤獨長 <a class="t" id="t0864c14"></a>者夫婦議言：「是婦不順，當云何教？若加杖 <a class="t" id="t0864c15"></a>捶，非善法也；設不教訶，其罪日增。」長者議 <a class="t" id="t0864c16"></a>曰：「惟佛能化。」明旦嚴服往詣佛所，稽首禮 <a class="t" id="t0864c17"></a>足前白佛言：「我為子娶婦得長者女，甚大 <a class="t" id="t0864c18"></a>憍慢不以婦禮，惟願世尊，哀愍我等并諸 <a class="t" id="t0864c19"></a>弟子，明日勸請，到舍說經令心開解。」佛即 <a class="t" id="t0864c20"></a>受請，長者歡喜禮佛而歸。</p>
<p><a class="t-linehead" id="t-linehead0864c20"></a>長者到舍廣設 <a class="t" id="t0864c21"></a>調度嚴飾床座，明旦佛來到長者舍，長者 <a class="t" id="t0864c22"></a>欣慶請如來入舍，眾坐已定，皆各禮佛却 <a class="t" id="t0864c23"></a>住一面，佛飯食訖并為說經，惟有玉耶憍 <a class="t" id="t0864c24"></a>慢不出。佛念愍之放大神力，變長者家皆 <a class="t" id="t0864c25"></a>化作水精色，內外相照無有障礙。玉耶見 <a class="t" id="t0864c26"></a>佛三十二相、八十種好，衣毛為竪戰慄惶 <a class="t" id="t0864c27"></a>怖，即出禮佛却住一面，合掌低頭默無所 <a class="t" id="t0864c28"></a>說。</p>
<p><a class="t-linehead" id="t-linehead0864c28"></a>佛語玉耶：「女人不以面貌端正，不順夫 <a class="t" id="t0864c29"></a>婿非為端正，心端行正是為端正。女人身 <a class="t" id="t0865a01"></a>中有十惡事，不自覺知。何等十惡？一者託 <a class="t" id="t0865a02"></a>生父母甚難養育，二者懷妊憂愁，三者初 <a class="t" id="t0865a03"></a>生父母不喜，四者養育無味，五者父母隨 <a class="t" id="t0865a04"></a>逐不離時宜，六者處處畏人，七者常憂嫁 <a class="t" id="t0865a05"></a>之，八者生已父母離別，九者常畏夫婿，十 <a class="t" id="t0865a06"></a>者不得自在，是名十惡也。」</p>
<p><a class="t-linehead" id="t-linehead0865a06"></a>玉耶惶怖白佛 <a class="t" id="t0865a07"></a>言：「世尊！願佛教我婦人之禮，其事云何？」</p>
<p><a class="t-linehead" id="t-linehead0865a07"></a>佛 <a class="t" id="t0865a08"></a>語玉耶：「婦事夫婿公姑大長，有五善三惡。 <a class="t" id="t0865a09"></a>何等五善？一者後臥早起美食先進，二者 <a class="t" id="t0865a10"></a>撾罵不得懷恚，三者一心向夫不得邪婬， <a class="t" id="t0865a11"></a>四者願夫長壽以身奉使，五者夫婿遠行 <a class="t" id="t0865a12"></a>整理家中無有二心，是為五善。何等三惡？ <a class="t" id="t0865a13"></a>一者輕慢夫婿不順大長，美食自噉，未冥 <a class="t" id="t0865a14"></a>早臥日出不起，夫婿教訶瞋目怒應。二者 <a class="t" id="t0865a15"></a>見夫不歡心常敗壞，念他男子好。三者願 <a class="t" id="t0865a16"></a>夫早死更嫁，是為三惡。」玉耶默然無言可 <a class="t" id="t0865a17"></a>答。</p>
<p><a class="t-linehead" id="t-linehead0865a17"></a>佛語玉耶：「世間下有七輩婦，為汝說之 <a class="t" id="t0865a18"></a>一心善聽。一者母婦，二者妹婦，三者知識 <a class="t" id="t0865a19"></a>婦，四者婦婦，五者婢婦，六者怨家婦，七者 <a class="t" id="t0865a20"></a>奪命婦。汝今解不？」玉耶答言：「不及此義。」</p>
<p><a class="t-linehead" id="t-linehead0865a20"></a>佛 <a class="t" id="t0865a21"></a>言：「善聽，吾今解之。何等母婦？愛念夫主，如 <a class="t" id="t0865a22"></a>母愛子，晝夜長養，不失時宜，心常憐念，無 <a class="t" id="t0865a23"></a>有厭患，念夫如子，是為母婦。何等妹婦？承 <a class="t" id="t0865a24"></a>事夫壻，盡其敬誠，如兄如弟，同氣分形，骨 <a class="t" id="t0865a25"></a>血至親，無有二情，尊之重之，如妹事兄，是 <a class="t" id="t0865a26"></a>為妹婦。何等知識婦？奉事夫婿，敬順懇至， <a class="t" id="t0865a27"></a>依依戀戀，不能相遠，私密之事，常相告示， <a class="t" id="t0865a28"></a>行無違失，善事相教，使益明慧，相親相愛， <a class="t" id="t0865a29"></a>欲令度世，如善知識，是為知識婦。何等婦 <a class="t" id="t0865b01"></a>婦？供養大人，竭情盡行，無有一二，淨修婦 <a class="t" id="t0865b02"></a>禮，終不廢闕，進不犯義，退不失禮，常和為 <a class="t" id="t0865b03"></a>貴，是名婦婦。何等婢婦？心常畏忌，不敢自 <a class="t" id="t0865b04"></a>慢，忠孝盡節，口不麁言，身不放逸，以禮自 <a class="t" id="t0865b05"></a>防，如民奉王，夫婿敬幸，不得憍慢，若得杖 <a class="t" id="t0865b06"></a>捶，敬承奉受，及見罵辱，默然無辭，甘身苦 <a class="t" id="t0865b07"></a>樂，無有二心，募修婦道，不擇衣食，事夫如 <a class="t" id="t0865b08"></a>事大家，是名婢婦。何等怨家婦？見夫不歡， <a class="t" id="t0865b09"></a>恒懷瞋恚，晝夜求願，欲得遠離，雖為夫婦， <a class="t" id="t0865b10"></a>心常如寄，亂頭勤臥，無有畏避，不作生活， <a class="t" id="t0865b11"></a>養育兒子，身行婬蕩，不知羞恥，陷入罪法， <a class="t" id="t0865b12"></a>毀辱親里，夫婿相憎，呪欲令死，是名怨家 <a class="t" id="t0865b13"></a>婦。何等奪命婦？晝夜不眠，毒心伺之，作何 <a class="t" id="t0865b14"></a>方便，得遠離之，欲與毒藥，恐人覺之，心外 <a class="t" id="t0865b15"></a>情通，雇人害之，復遣傍夫，伺而賊之，夫死 <a class="t" id="t0865b16"></a>更嫁，適我願之，是名奪命婦。」</p>
<p><a class="t-linehead" id="t-linehead0865b16"></a>佛語玉耶：「其 <a class="t" id="t0865b17"></a>有善婦者當有顯名，宗親九族并蒙其榮， <a class="t" id="t0865b18"></a>天龍鬼神擁護其形，使不枉橫、財寶日生， <a class="t" id="t0865b19"></a>萬分之後願願不違上生天上，宮殿浴池 <a class="t" id="t0865b20"></a>在所自然天人樂之，天上壽盡還生世間， <a class="t" id="t0865b21"></a>常為富貴侯王子孫，端正姝好人所奉尊。 <a class="t" id="t0865b22"></a>其惡婦者當得惡名，今現在身不得安寧， <a class="t" id="t0865b23"></a>數為鬼神在於家庭，起病發禍求及神明， <a class="t" id="t0865b24"></a>會當歸死不得長生，惡夢恐怖所願不成， <a class="t" id="t0865b25"></a>多逢災橫水火日驚，萬分之後魂神受形， <a class="t" id="t0865b26"></a>死入地獄餓鬼畜生，其身矬短咽如針釘， <a class="t" id="t0865b27"></a>身臥鐵床數千萬劫，受罪畢訖還生惡家， <a class="t" id="t0865b28"></a>貧窮裸露無絲無麻，孜孜急急共相鞭撾， <a class="t" id="t0865b29"></a>從生至死無有榮華，作善得善作惡自遮， <a class="t" id="t0865c01"></a>善惡如此非是虛也。」</p>
<p><a class="t-linehead" id="t-linehead0865c01"></a>佛語玉耶：「此是七輩 <a class="t" id="t0865c02"></a>婦，汝用何行？」</p>
<p><a class="t-linehead" id="t-linehead0865c02"></a>玉耶流淚前白佛言：「我本愚 <a class="t" id="t0865c03"></a>癡不順夫尊，自今已後當如婢婦，盡我命 <a class="t" id="t0865c04"></a>壽不敢憍慢。」即前長跪求受十戒三自歸 <a class="t" id="t0865c05"></a>命，歸佛歸法歸比丘僧。一不殺生，二不偷 <a class="t" id="t0865c06"></a>盜，三不婬佚，四不妄語，五不飲酒，六不惡 <a class="t" id="t0865c07"></a>口，七不綺語，八不嫉妬，九不瞋恚，十者信 <a class="t" id="t0865c08"></a>善得善，是名十戒，此優婆夷所行。</p>
<p><a class="t-linehead" id="t-linehead0865c08"></a>佛說經 <a class="t" id="t0865c09"></a>竟，及諸弟子皆各欲還，給孤獨長者眷屬 <a class="t" id="t0865c10"></a>歡喜禮佛而退。玉耶長跪重白佛言：「我本 <a class="t" id="t0865c11"></a>愚癡憍慢夫婿，今蒙世尊化導，我等令心 <a class="t" id="t0865c12"></a>開解。」</p>
<p><a class="t-linehead" id="t-linehead0865c12"></a>佛語玉耶：「自今已後擁護汝家。」</p>
<p>玉耶 <a class="t" id="t0865c13"></a>言：「諾！受佛言教不敢有違。」稽首禮足受退 <a class="t" id="t0865c14"></a>還歸。</p>
<a class="t" id="t0865c15"></a>
<p class="endsutta"><span class="t-juanname">玉女耶經</span></p>
<a class="t" id="t0865c16"></a> <a class="t" id="t0865c17"></a> <a class="t" id="t0865c18"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 142b. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
