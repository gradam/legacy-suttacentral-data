<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t133">
<article>
<div class="mirror hgroup">
<h1 class="mirror-row">
<span class="mirror-left latin">T 133</span> <span class="mirror-right">頻毘娑羅王詣佛供養經</span>
</h1>
</div>
<p class="suttainfo latin"><span class="juannum">No. 133 [No. 125 (34.5)]</span><br>
<a class="t" id="t0855c03"></a> <span class="t-juanname">頻毘娑羅王詣佛供養經</span><br>
<a class="t" id="t0855c04"></a> <a class="t" id="t0855c05"></a> <span class="t-byline">西晉沙門釋法炬譯</span></p>
<a class="t" id="t0855c06"></a>
<p><a class="t-linehead" id="t-linehead0855c06"></a>如是我聞：</p>
<p>一時，婆伽婆在舍衛城祇樹給孤 <a class="t" id="t0855c07"></a>獨園，與大比丘眾千二百五十人俱。為人敬 <a class="t" id="t0855c08"></a>仰悉來供養，比丘、比丘尼、優婆塞、優婆夷，大 <a class="t" id="t0855c09"></a>王大子群臣下至人民，悉來供養，具衣被、飲 <a class="t" id="t0855c10"></a>食、床臥、疾瘦醫藥。爾時，世尊名德遠聞，如是 <a class="t" id="t0855c11"></a>世尊、如來、至真、等正覺、明行成為、善逝、世間解、 <a class="t" id="t0855c12"></a>無上士、道法御、天人師、佛、世尊，為眾生說法， <a class="t" id="t0855c13"></a>初善中善竟善，義甚深遠具諸梵行。</p>
<p><a class="t-linehead" id="t-linehead0855c13"></a>爾時，摩 <a class="t" id="t0855c14"></a>竭王頻毘娑羅告諸群臣：「汝等嚴駕羽葆車， <a class="t" id="t0855c15"></a>所以然者？我欲往迦尸拘薩羅國，問訊世尊 <a class="t" id="t0855c16"></a>禮拜承事，世尊出世甚難，值亦甚難遇，如來 <a class="t" id="t0855c17"></a>時時出世，譬如優曇鉢華時乃出世，世尊亦 <a class="t" id="t0855c18"></a>復如是，亦甚難遇。」對曰：「如是 <span class="corr" title="[天&gt;大]">大</span> 王！」爾時，群臣 <a class="t" id="t0855c19"></a>聞摩竭國王頻毘 <span class="t-note">（顏色）</span> 娑羅 <span class="t-note">（端正）</span> 教，便嚴駕羽 <a class="t" id="t0855c20"></a>葆車，往詣王頻毘娑羅所，便白王言：「車已 <a class="t" id="t0855c21"></a>嚴駕，今正是時。」爾時，摩竭王頻毘娑羅乘羽 <a class="t" id="t0855c22"></a>葆車，群臣人民前後圍遶，從羅閱城出，以王 <a class="t" id="t0855c23"></a>威力漸漸往詣迦尸拘薩羅，至舍衛城祇樹 <a class="t" id="t0855c24"></a>給孤獨園。乘車至城門從車下步，往詣祇桓 <a class="t" id="t0855c25"></a>至如來所，猶如剎利王捨五威儀，頭面禮世 <a class="t" id="t0855c26"></a>尊足，以手摩抆世尊足，自稱姓名：「我是摩竭 <a class="t" id="t0855c27"></a>國頻毘娑羅王中之王，是頻毘娑羅王。」</p>
<p><a class="t-linehead" id="t-linehead0855c27"></a>爾時， <a class="t" id="t0855c28"></a>世尊告頻毘娑羅王：「汝是大王剎利豪族，我 <a class="t" id="t0855c29"></a>是釋子出家學道，於此色身眾德具足，乃屈 <a class="t" id="t0856a01"></a>大王至我所，問訊起居康強叉手承事。」</p>
<p><a class="t-linehead" id="t-linehead0856a01"></a>王白 <a class="t" id="t0856a02"></a>世尊曰：「蒙世尊恩，我亦見剎利有智慧多聞 <a class="t" id="t0856a03"></a>者，婆羅門有智慧者，長者有智慧者，沙門有 <a class="t" id="t0856a04"></a>智慧者，各共論義。我以此論盡往問沙門瞿 <a class="t" id="t0856a05"></a>曇，若彼沙門瞿曇答以此論者，我等以此論 <a class="t" id="t0856a06"></a>答；若瞿曇沙門不答此論者，亦當共論義，便 <a class="t" id="t0856a07"></a>往至世尊所。」爾時，世尊與說法，從世尊聞法， <a class="t" id="t0856a08"></a>不復問論義，況當有所難？便歸命世尊、法、比 <a class="t" id="t0856a09"></a>丘僧，是謂世尊身有功德說微妙法知時之 <a class="t" id="t0856a10"></a>行。是時得等三歡喜，於世尊所復有恭敬，大 <a class="t" id="t0856a11"></a>聲聞眾行皆清白，戒成就，三昧成就，智慧成 <a class="t" id="t0856a12"></a>就，解脫成就，解脫見慧成就，所謂四雙八 <a class="t" id="t0856a13"></a>輩。是謂世尊聲聞眾可敬可貴為第一尊，是世 <a class="t" id="t0856a14"></a>間人民無上福田，是謂第三歡喜於三耶三 <a class="t" id="t0856a15"></a>佛所。</p>
<p><a class="t-linehead" id="t-linehead0856a15"></a>爾時，摩竭國王頻毘娑羅，從佛聞微妙 <a class="t" id="t0856a16"></a>法，聞微妙法已白世尊言：「願如來，受我三月 <a class="t" id="t0856a17"></a>請，遊羅閱城，當供養衣被飲食床臥具病 <a class="t" id="t0856a18"></a>瘦醫藥及比丘僧。」爾時，世尊默然受頻毘娑 <a class="t" id="t0856a19"></a>羅王請。爾時，摩竭國王頻毘娑羅王，見世尊 <a class="t" id="t0856a20"></a>默然受請，便歡喜 <span class="corr" title="[踴&gt;踊] cf.【麗】">踊</span> 躍不能自勝，即從坐起 <a class="t" id="t0856a21"></a>頭面禮世尊足，右遶三匝便退而去，祇桓門 <a class="t" id="t0856a22"></a>乘羽葆車，還詣羅閱祇城自宮殿所。</p>
<p><a class="t-linehead" id="t-linehead0856a22"></a>爾時，摩 <a class="t" id="t0856a23"></a>竭國王頻毘娑羅，勅諸大臣人民：「卿等善聽！ <a class="t" id="t0856a24"></a>我欲請世尊於此三月及比丘僧，供養衣被飲 <a class="t" id="t0856a25"></a>食床臥具病瘦醫藥，汝等各相勸率。」答曰： <a class="t" id="t0856a26"></a>「如是 <span class="corr" title="[天&gt;大]">大</span> 王！」爾時，摩竭國王頻毘娑羅，在獨處 <a class="t" id="t0856a27"></a>坐便作是念：「我有資財能有所辦，欲盡形壽 <a class="t" id="t0856a28"></a>供養世尊衣被飲食床臥具病瘦醫藥及比 <a class="t" id="t0856a29"></a>丘僧，當率勸大臣人民。」爾時，摩竭國王頻毘 <a class="t" id="t0856b01"></a>娑羅，即日勸率諸大臣：「我向者在獨處坐便 <a class="t" id="t0856b02"></a>生是念：『我有資財能有所辦，欲盡形壽供養 <a class="t" id="t0856b03"></a>世尊，衣被飲食床臥具病瘦醫藥及比丘 <a class="t" id="t0856b04"></a>僧，我應勅群臣人民。』卿等！隨其種類請佛及 <a class="t" id="t0856b05"></a>比丘僧，汝等長夜受報無窮。」答曰：「如是 <span class="corr" title="[天&gt;大]">大</span> 王！」 <a class="t" id="t0856b06"></a>群臣人民從王聞教已。</p>
<p><a class="t-linehead" id="t-linehead0856b06"></a>爾時，世尊遊在舍衛 <a class="t" id="t0856b07"></a>城，便出人間遊行，與大比丘眾千二百五十 <a class="t" id="t0856b08"></a>人俱，漸往詣羅閱祇。爾時，世尊住竹林迦蘭 <a class="t" id="t0856b09"></a>檀園，與大比丘眾千二百五十人俱。爾時，摩 <a class="t" id="t0856b10"></a>竭國王頻毘娑羅，聞佛至羅閱祇城，住竹園 <a class="t" id="t0856b11"></a>迦蘭陀所，與大比丘眾千二百五十人俱。爾 <a class="t" id="t0856b12"></a>時，王頻毘娑羅勅諸群臣，速嚴駕羽葆車，往 <a class="t" id="t0856b13"></a>詣迦蘭陀所問訊世尊。爾時，群臣聞摩竭國 <a class="t" id="t0856b14"></a>頻毘娑羅勅，便往嚴駕羽葆車，白頻毘娑羅 <a class="t" id="t0856b15"></a>曰：「車已嚴駕，今正是時。」爾時，摩竭國王頻毘 <a class="t" id="t0856b16"></a>娑羅便乘羽葆車，群臣人民前後圍遶，以王 <a class="t" id="t0856b17"></a>威勢出羅閱城，往詣竹園迦蘭陀所，便下車 <a class="t" id="t0856b18"></a>步入迦蘭陀詣世尊所。猶如剎利王有五威 <a class="t" id="t0856b19"></a>儀，謂劍、金屣、蓋、天冠、珠柄拂，皆捨一面，頭面 <a class="t" id="t0856b20"></a>禮世尊足在一面坐。爾時，摩竭國王頻毘娑 <a class="t" id="t0856b21"></a>羅白世尊言：「自還國已來在獨處坐便生是 <a class="t" id="t0856b22"></a>念：『我典此國界所有資財能有所辦，欲盡形 <a class="t" id="t0856b23"></a>壽供養如來及比丘眾，衣被飲食床臥具病 <a class="t" id="t0856b24"></a>瘦醫藥，亦當勸率臣人民使得蒙度，使長夜 <a class="t" id="t0856b25"></a>得離三塗永處安隱。』」爾時，世尊告摩竭國王 <a class="t" id="t0856b26"></a>頻毘娑羅：「善哉善哉！大王！為眾生故發弘誓 <a class="t" id="t0856b27"></a>意，欲安隱眾生，義理深遠天人得安。」爾時，世 <a class="t" id="t0856b28"></a>尊為摩竭國王頻毘娑羅說微妙法，勸樂令 <a class="t" id="t0856b29"></a>聞皆令歡樂。</p>
<p><a class="t-linehead" id="t-linehead0856b29"></a>爾時，摩竭國王頻毘娑羅，從佛 <a class="t" id="t0856c01"></a>聞微妙法發歡喜心，即從坐起禮世尊足，遶 <a class="t" id="t0856c02"></a>佛三匝即退而去，出迦蘭陀門還自乘車，詣 <a class="t" id="t0856c03"></a>羅閱城入自宮裏坐其殿上。即其日辦具甘 <a class="t" id="t0856c04"></a>饌飲食若干種味，即其日為佛比丘僧敷眾 <a class="t" id="t0856c05"></a>坐具，手執香鑪昇高樓上東向叉手，至心念 <a class="t" id="t0856c06"></a>世尊，亦自思惟今時已到，願世尊知時見顧。</p>
<a class="t" id="t0856c07"></a>
<p><a class="t-linehead" id="t-linehead0856c07"></a>爾時，世尊知時已到，便著衣持鉢，比丘僧前 <a class="t" id="t0856c08"></a>後圍遶，入羅閱城往詣摩竭國王頻毘娑羅 <a class="t" id="t0856c09"></a>宮。到已諸比丘僧各次第坐。爾時，摩竭國王 <a class="t" id="t0856c10"></a>頻毘娑羅，見佛比丘僧坐已定，自手執若干 <a class="t" id="t0856c11"></a>種甘饌飲食，飯佛及比丘僧，見世尊飯已攝 <a class="t" id="t0856c12"></a>鉢，更敷小床在如來前坐。爾時，世尊為摩竭 <a class="t" id="t0856c13"></a>國王頻毘娑羅，說微妙法漸漸共議。所謂論 <a class="t" id="t0856c14"></a>者，施論、戒論、生天論，欲穢濁漏為大苦，出 <a class="t" id="t0856c15"></a>家為要。爾時，世尊知王心歡喜不能自勝皆 <a class="t" id="t0856c16"></a>悉柔和，猶如諸如來所應說法，苦習盡道， <a class="t" id="t0856c17"></a>爾時，世尊具為王說微妙法。</p>
<p><a class="t-linehead" id="t-linehead0856c17"></a>爾時，二百五十 <a class="t" id="t0856c18"></a>婇女，即於坐上逮法眼淨，彼已見法得法， <a class="t" id="t0856c19"></a>選擇諸法奉持諸法，無疑猶豫希望已斷，得 <a class="t" id="t0856c20"></a>無所畏及所應學法，歸依佛法眾受持五戒。 <a class="t" id="t0856c21"></a>爾時，世尊見王頻毘娑羅聞微妙法歡喜奉 <a class="t" id="t0856c22"></a>持。爾時，世尊便說此偈：</p>
<a class="t" id="t0856c23"></a>
<blockquote class="gatha">
<p>「祠火最為首，　　詩頌亦為首， <a class="t" id="t0856c24"></a><br>
　王為人中首，　　眾流海為首。 <a class="t" id="t0856c25"></a><br>
　眾星月為首，　　光明日為首， <a class="t" id="t0856c26"></a><br>
　上下及四方，　　諸所生品物。 <a class="t" id="t0856c27"></a><br>
　天上及世間，　　佛最無有上， <a class="t" id="t0856c28"></a><br>
　欲求種德者，　　當求於三佛。」</p>
<a class="t" id="t0856c29"></a>
</blockquote>
<p><a class="t-linehead" id="t-linehead0856c29"></a>爾時，世尊以此偈為王說，即從坐起便退還 <a class="t" id="t0857a01"></a>去。</p>
<a class="t" id="t0857a02"></a>
<p><span class="t-juanname">頻毘娑羅王詣佛供養經</span></p>
<a class="t" id="t0857a03"></a>
<div class="w">
<p><a class="t-linehead" id="t-linehead0857a03"></a>右一經，經名譯主諸藏皆同，而其文相， <a class="t" id="t0857a04"></a>國本、宋本全同，丹本大別，似未知去取。今 <a class="t" id="t0857a05"></a>按《開元錄》云：「此經與《增一阿含經》第二十 <a class="t" id="t0857a06"></a>六卷〈等見品〉，同本異譯。」撿之國、宋二本，與 <a class="t" id="t0857a07"></a>彼全同，即是彼經中抄出耳，何為異譯耶？ <a class="t" id="t0857a08"></a>意者宋藏失法炬譯本，遂抄彼本部為此 <a class="t" id="t0857a09"></a>別行，然彼《增一》即東晉瞿曇僧伽提婆譯， <a class="t" id="t0857a10"></a>既抄彼經，而云法炬譯者何耶？況凡是抄 <a class="t" id="t0857a11"></a>經非異譯者，《開元錄》中曾被刪去，此何獨 <a class="t" id="t0857a12"></a>存耶？故今以丹藏為真本云。</p>
</div>
</article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 133. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
