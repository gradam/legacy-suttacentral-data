<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t6">
<article>
<div class="hgroup mirror"><h1 class="mirror-row"><span class="mirror-left latin">T6</span>
<span class="mirror-right">般泥洹經</span></h1></div>　<a class="t" id="t0176a01"></a><a class="t" id="t0176a02"></a><p class="suttainfo"><span class="t-juanname">般泥洹經卷上</span><br><a class="t" id="t0176a03"></a><a class="t" id="t0176a04"></a>
<span class="t-byline">不載譯人附東晉錄</span></p><a class="t" id="t0176a05"></a>
<p><a class="t-linehead" id="t-linehead0176a05"></a>聞如是：</p>
<p>一時，佛遊於王舍鷂山，從大眾比丘，<a class="t" id="t0176a06"></a>比丘千二百五十。時，摩竭王阿闍世，與越祇<a class="t" id="t0176a07"></a>不相得，眾臣議言：「越祇自恃國富民眾，地<a class="t" id="t0176a08"></a>沃野豐多出珍寶，不首伏我，當往攻伐。」國<a class="t" id="t0176a09"></a>賢大臣名曰雨舍，梵志種也。王命使行，<span class="gaiji">稽<!--gaiji,稽,1[（禾＊尤）／上／日],2&#x25873;,3--></span><a class="t" id="t0176a10"></a>首佛足，敬問消息，興居輕強氣力遊步，德<a class="t" id="t0176a11"></a>化日昇，言：「阿闍世與越祇有憾，眾臣之議，<a class="t" id="t0176a12"></a>欲往攻伐。願聞眾祐，有以教之。」大臣受命，<a class="t" id="t0176a13"></a>即嚴車五百乘，騎二千步人二千，行詣鷂山，<a class="t" id="t0176a14"></a>到小道口，下車步進，見佛歡喜，貌色恭辭，<a class="t" id="t0176a15"></a>氣重揖讓畢長跪言：「摩竭王阿闍世，<span class="gaiji">稽<!--gaiji,稽,1[（禾＊尤）／上／日],2&#x25873;,3--></span>首佛<a class="t" id="t0176a16"></a>足，敬問消息，興居輕強氣力遊步，德化日<a class="t" id="t0176a17"></a>昇。」佛言：「甚善，王與國人及汝皆安不？」雨舍<a class="t" id="t0176a18"></a>白言：「王與越祇有憾，眾臣之議，以彼自恃<a class="t" id="t0176a19"></a>國富民眾，地沃野豐多出珍寶，不首伏我，<a class="t" id="t0176a20"></a>欲往伐之。願聞佛教。」</p>
<p><a class="t-linehead" id="t-linehead0176a20"></a>佛報大臣：「昔吾一時<a class="t" id="t0176a21"></a>曾遊越祇正躁神舍，見其國人，皆多謹勅，<a class="t" id="t0176a22"></a>我時為說治國七法不危之道，其能行者，日<a class="t" id="t0176a23"></a>當興盛未之衰也。即叉手言：『願聞七法，蓋<a class="t" id="t0176a24"></a>何施行？』佛言：『諦聽。』對曰：『受教。』」時，賢者阿難，<a class="t" id="t0176a25"></a>住後扇佛。佛言阿難：「汝寧不聞越祇國人數<a class="t" id="t0176a26"></a>相聚會，講論政事，修備自守？」對曰：「聞其數<a class="t" id="t0176a27"></a>相聚會，講論政事，修備自守。」佛言：「如是，<a class="t" id="t0176a28"></a>彼為不衰，汝聞越祇君臣常和，所任忠良，<a class="t" id="t0176a29"></a>轉相承用。」對曰：「聞其君臣常和，所任忠良，轉<a class="t" id="t0176b01"></a>相承用。汝聞越祇奉法相率，無取無願，不<a class="t" id="t0176b02"></a>敢有過？」對曰：「聞其奉法相率，無取無願，不敢<a class="t" id="t0176b03"></a>有過。」「汝聞越祇禮化謹敬，男女有別，長幼<a class="t" id="t0176b04"></a>相事？」對曰：「聞其禮化謹敬，男女有別，長幼<a class="t" id="t0176b05"></a>相事。」「汝聞越祇孝於父母，遜悌師長，受識<a class="t" id="t0176b06"></a>教誨？」對曰：「聞其孝於父母，遜悌師長，受識<a class="t" id="t0176b07"></a>教誨。」「汝聞越祇承天則地，敬畏鬼神，敬順<a class="t" id="t0176b08"></a>四時？」對曰：「聞其承天則地，敬畏鬼神，敬順<a class="t" id="t0176b09"></a>四時。」「汝聞越祇尊奉道德，國有沙門應真<a class="t" id="t0176b10"></a>及四方來者，供養衣食臥床疾藥？」對曰：「聞其<a class="t" id="t0176b11"></a>尊奉道德，國有沙門應真及四方來者，供養<a class="t" id="t0176b12"></a>衣食臥床疾藥。」佛言：「夫有國者，行此七法，<a class="t" id="t0176b13"></a>難可得危。」雨舍對曰：「使越祇人持一者，尚<a class="t" id="t0176b14"></a>不可攻，何況有七？國事多故當還。」請辭。佛<a class="t" id="t0176b15"></a>言：「可，置知是時。」即從座起，禮佛而去。</p>
<p><a class="t-linehead" id="t-linehead0176b15"></a>是<a class="t" id="t0176b16"></a>時，佛勅賢者阿難，請鷂山中諸倚行比丘，令<a class="t" id="t0176b17"></a>會講堂。即請悉會，<span class="gaiji">稽<!--gaiji,稽,1[（禾＊尤）／上／日],2&#x25873;,3--></span>首畢，一面坐。佛告：「諸<a class="t" id="t0176b18"></a>比丘！聽我所言，善念行之。」皆曰：「受教。」</p>
<p><a class="t-linehead" id="t-linehead0176b18"></a>佛言：<a class="t" id="t0176b19"></a>「比丘有七教，則法不衰。何等七教？一當數<a class="t" id="t0176b20"></a>會講誦經道，無有懈怠。二當和順，忠正相<a class="t" id="t0176b21"></a>教，轉相承用。三當無取無願於他，唯樂山<a class="t" id="t0176b22"></a>澤。四當絕望長幼先後，相事以禮。五當慈<a class="t" id="t0176b23"></a>孝承事師長，受識教誨。六當奉法，敬畏經<a class="t" id="t0176b24"></a>戒，以修梵行。七當遵道供養聖眾，開解童<a class="t" id="t0176b25"></a>蒙，來學者受給施衣、食、臥床、疾藥。如是七法，<a class="t" id="t0176b26"></a>可得久住。</p>
<p><a class="t-linehead" id="t-linehead0176b26"></a>「又比丘有七守，則法不衰，當善<a class="t" id="t0176b27"></a>念行：一守清淨，不樂有為。二守無欲，不貪<a class="t" id="t0176b28"></a>利養。三守忍辱，無所諍訟。四守空行，不<a class="t" id="t0176b29"></a>入眾聚。五守法意，不起眾想。六守一心，坐<a class="t" id="t0176c01"></a>禪定意。七守約損，衣食麁踈，草蓐為床。如<a class="t" id="t0176c02"></a>是七法，可得久住。</p>
<p><a class="t-linehead" id="t-linehead0176c02"></a>「又比丘有七敬，則法不<a class="t" id="t0176c03"></a>衰，當善念行：一為敬佛，善心禮事，無他倚<a class="t" id="t0176c04"></a>行。二為敬法，志在道意，無他倚行。三為敬<a class="t" id="t0176c05"></a>眾，依受教令，無他倚行。四為敬學，事持戒<a class="t" id="t0176c06"></a>者，無他倚行。五為敬聞，事講授者，無他倚<a class="t" id="t0176c07"></a>行。六為敬淨無欲，無他倚行。七為敬定，事<a class="t" id="t0176c08"></a>坐禪寂，無他倚行。如是七法，可得久住。</p>
<p><a class="t-linehead" id="t-linehead0176c08"></a>「又<a class="t" id="t0176c09"></a>比丘有七財，則法不衰，當善念行：一當有<a class="t" id="t0176c10"></a>信，見正喜樂。二當有戒，慎護不犯，三當有慚，<a class="t" id="t0176c11"></a>改過自悔。四當有愧，順所言行。五當多聞，諷<a class="t" id="t0176c12"></a>誦無厭。六當智慧，深行微妙。七當法施，勿望<a class="t" id="t0176c13"></a>禮貺。如是七法，可得久住。</p>
<p><a class="t-linehead" id="t-linehead0176c13"></a>「又比丘有七覺<a class="t" id="t0176c14"></a>意，則法不衰，當善念行：一志念覺倚淨無<a class="t" id="t0176c15"></a>淫，<span class="corr" title="[寂&gt;捨] cf.【麗】">捨</span>分散意。二法解覺倚淨無淫，捨分<a class="t" id="t0176c16"></a>散意。三精進覺倚淨無淫，捨分散意。四<a class="t" id="t0176c17"></a>愛喜覺倚淨無淫，捨分散意。五一向覺<a class="t" id="t0176c18"></a>倚淨無淫，捨分散意。六惟定覺倚淨無<a class="t" id="t0176c19"></a>淫，捨分散意。七行護覺倚淨無淫，捨分<a class="t" id="t0176c20"></a>散意。如是七法，可得久住。</p>
<p><a class="t-linehead" id="t-linehead0176c20"></a>「又比丘有七知，<a class="t" id="t0176c21"></a>則法不衰，當善念行：一當知法，佛十二部<a class="t" id="t0176c22"></a>經，諦受誦論。二當知議，求諸法慧，博解<a class="t" id="t0176c23"></a>其要。三當知時，可誦可步可禪可臥，無失<a class="t" id="t0176c24"></a>時宜。四當自知，所入法行，多少深淺，熟與<a class="t" id="t0176c25"></a>初始，志當曰勝。五當知節，勿貪美妙，適<a class="t" id="t0176c26"></a>身節食，無以自病。六當知眾，入比丘眾，梵<a class="t" id="t0176c27"></a>志聖人，君子及士民眾分別知可敬、可住、可<a class="t" id="t0176c28"></a>坐、可默、可語。七當知人，觀其所好，察其志<a class="t" id="t0176c29"></a>能，隨意勸導，令知聖化。如是七法，可得久<a class="t" id="t0177a01"></a>住。</p>
<p><a class="t-linehead" id="t-linehead0177a01"></a>「又比丘有七惟，則法不衰，當善念行：<a class="t" id="t0177a02"></a>一惟經道，當如人念父母，父母生子，思極<a class="t" id="t0177a03"></a>一世，惟法活人，無數世度人生死。二惟人<a class="t" id="t0177a04"></a>生，無不有苦，憂念妻之家屬所有，死各離<a class="t" id="t0177a05"></a>散不知所墮，若身有罪，親不能解，知此非常，<a class="t" id="t0177a06"></a>當念行道。三惟精進，端身口意，取道不難。<a class="t" id="t0177a07"></a>四惟謙虛，無自憍大，承事明哲，矜誨未聞，<a class="t" id="t0177a08"></a>愍傷教之。五惟降意，不馳六情，抑淫怒<a class="t" id="t0177a09"></a>癡態，無有邪行。六惟軀中，但盛臭穢，風<a class="t" id="t0177a10"></a>寒熱血，無可貪者。七惟自觀，形如糞土，日<a class="t" id="t0177a11"></a>當念死，天地開闢，生民以來，無不死者，世<a class="t" id="t0177a12"></a>間如夢，所見歡愛，不知為化，悟乃覺空，當<a class="t" id="t0177a13"></a>知是幻，勿以<span class="corr" title="[目&gt;自] cf.【麗】">自</span>欺。如是七法，可得久住。</p>
<p><a class="t-linehead" id="t-linehead0177a13"></a>「又<a class="t" id="t0177a14"></a>比丘復有六重法，當善念行，可得久住：一<a class="t" id="t0177a15"></a>為修身，以起慈心，依聖旬通，諸清淨者，行<a class="t" id="t0177a16"></a>此重任，和一愛敬，施於同學，無取無諍，<a class="t" id="t0177a17"></a>勉共守行行。二為修口善行，以起慈心。三<a class="t" id="t0177a18"></a>為修意善行，以起慈心。四為所見法際，若<a class="t" id="t0177a19"></a>得衣食、應器餘物，終不愛藏。五為持戒不<a class="t" id="t0177a20"></a>犯，不以摸質，能用勸人。六為若從正見得<a class="t" id="t0177a21"></a>出正要受道苦盡度知見了，行此重任，皆以<a class="t" id="t0177a22"></a>聖旬通清淨用和愛敬，施於同道，無取無<a class="t" id="t0177a23"></a>諍，轉相建立，共守道行。又復比丘，當為愍<a class="t" id="t0177a24"></a>傷，一切蠕動，至於蟣蝨，必加慈心，人之死<a class="t" id="t0177a25"></a>亡，當為悲哀，彼得為人，如不聞道，家室啼<a class="t" id="t0177a26"></a>哭，亦不知死，魂神所趣；唯得道者，能知<a class="t" id="t0177a27"></a>之耳。佛為是故敷陳經法，經不可不學，道<a class="t" id="t0177a28"></a>不可不行，天下多道，王道為大，佛道如是，<a class="t" id="t0177a29"></a>最為其上。譬數十人，俱共射准，有前中者，<a class="t" id="t0177b01"></a>有後中者，要射不止，必復中准，又如天下<a class="t" id="t0177b02"></a>眾流不息皆歸于海。比丘如此，行道不止，<a class="t" id="t0177b03"></a>會得解脫，如佛法教，轉相承用，諷詠佛語，<a class="t" id="t0177b04"></a>常用時誨，四輩弟子，展轉相教，如是佛經，<a class="t" id="t0177b05"></a>可得久住。」</p>
<p><a class="t-linehead" id="t-linehead0177b05"></a>彼時，佛請賢者阿難，俱之巴連<a class="t" id="t0177b06"></a>弗邑，即受教行。佛攝衣鉢，歷王舍城，去行<a class="t" id="t0177b07"></a>半道所，頓止王園。佛告諸比丘：「皆聽，其為<a class="t" id="t0177b08"></a>道者，當知四諦，凡人不知，故走長塗，宛轉<a class="t" id="t0177b09"></a>生死，無休止時，吾是以啟汝意。何等四？一<a class="t" id="t0177b10"></a>曰知苦苦，是謂真諦。二曰苦由習生，是<a class="t" id="t0177b11"></a>謂真諦。三曰苦習盡滅，是謂真諦。四曰苦<a class="t" id="t0177b12"></a>習盡受道，是謂真諦。於苦不慧不知，故走<a class="t" id="t0177b13"></a>長塗，生死不休，當以知此苦諦。苦者謂生<a class="t" id="t0177b14"></a>苦、老苦、病苦、死苦、憂悲惱苦、愛別離苦、所<a class="t" id="t0177b15"></a>求不得苦；以要言之，五盛陰苦。已覺斯苦，<a class="t" id="t0177b16"></a>能斷愛習，是謂得眼，為極是生，後不復有<a class="t" id="t0177b17"></a>苦；猶習者從愛，苦習都盡，受道之諦，得<a class="t" id="t0177b18"></a>眼見證，為盡是生，後不復有。已見真諦，得<a class="t" id="t0177b19"></a>道眼者，無復生死，長塗永絕。如是比丘，又<a class="t" id="t0177b20"></a>當復知道得八行。何等八？一以專心，受佛<a class="t" id="t0177b21"></a>經法。二棄愛欲，與世無諍。三終不為殺、盜、<a class="t" id="t0177b22"></a>婬行。四不欺讒侫飾惡罵。五不嫉妬貪餮不<a class="t" id="t0177b23"></a>信。六念非常、苦、空、非身。七觀形中臭穢不淨。<a class="t" id="t0177b24"></a>八不貪身知當歸土。諸往古佛，皆見此四諦，<a class="t" id="t0177b25"></a>諸當來佛，亦見此四諦，其有貪慕家居恩愛<a class="t" id="t0177b26"></a>及樂世間榮名之壽者，終不得是度世之道；<a class="t" id="t0177b27"></a>道從心生，心淨者乃得道。其次心端，不犯<a class="t" id="t0177b28"></a>五戒，可得上天；其次信道，好學經法，後可<a class="t" id="t0177b29"></a>得作人。若都欲斷絕地獄、畜生、餓鬼道者，當<a class="t" id="t0177c01"></a>以一心，奉行經戒。今佛為天下，解脫生死，<a class="t" id="t0177c02"></a>開現正道，其欲學者，當諦思惟。」</p>
<p><a class="t-linehead" id="t-linehead0177c02"></a>佛與賢者<a class="t" id="t0177c03"></a>阿難，前到巴連弗，止城外神樹下。諸梵志居<a class="t" id="t0177c04"></a>士，聞佛從諸弟子來，皆出城外，欲覲見供<a class="t" id="t0177c05"></a>養佛，有持席薦，有持毾<span class="gaiji">［毯－炎＋登］<!--gaiji,,1[毯-炎＋登],2&#x23C06;,3--></span>，有持水漿，及錠<a class="t" id="t0177c06"></a>燈者，行詣佛所，稽首畢一面坐。佛告諸梵<a class="t" id="t0177c07"></a>志居士：「人在世間，好貪欲恣意者，有五消<a class="t" id="t0177c08"></a>耗：一自放恣，財產日減。二自放恣，危身失<a class="t" id="t0177c09"></a>道。三自放恣，眾人不敬，死時有悔。四自放<a class="t" id="t0177c10"></a>恣，醜名惡聲，周聞天下。五自放恣，身死魂<a class="t" id="t0177c11"></a>神墮三惡道，人能降心。不放恣者，有五豐<a class="t" id="t0177c12"></a>德：一自撿攝，財產日增。二自撿攝，得近道<a class="t" id="t0177c13"></a>意。三自撿攝，眾人所敬，至死無悔。四自撿<a class="t" id="t0177c14"></a>攝，好名善譽，周聞天下。五自撿攝，身死神<a class="t" id="t0177c15"></a>生天上福地。人不自恣，有此五善，宜思念<a class="t" id="t0177c16"></a>之。」佛為眾人說法正化若干要語，無不歡<a class="t" id="t0177c17"></a>喜，皆前稽首佛足，繞三匝而去。</p>
<p><a class="t-linehead" id="t-linehead0177c17"></a>於是，佛起，<a class="t" id="t0177c18"></a>到阿衛<span class="gaiji">陬<!--gaiji,陬,1[阿-可＋聚],2&#x28F41;,3--></span>，坐一樹下，持神心道眼，見上諸<a class="t" id="t0177c19"></a>天，使賢神守護此地。賢者阿難，從燕坐起，<a class="t" id="t0177c20"></a>稽首畢一面住。佛問阿難：「誰圖此巴連弗<a class="t" id="t0177c21"></a>起城郭者？」對曰：「是摩竭大臣雨舍所建，所<a class="t" id="t0177c22"></a>其欲以遏絕越祇。」佛言：「善哉！善哉！雨舍之<a class="t" id="t0177c23"></a>賢，乃知圖此。吾見忉利諸神妙天，共持此<a class="t" id="t0177c24"></a>地，其有土地為天神所護，必安且貴。又此<a class="t" id="t0177c25"></a>地者，近天之中，主此地神，名曰人意，人意<a class="t" id="t0177c26"></a>所護，其國久而益勝，必多聖賢仁智豪俊，<a class="t" id="t0177c27"></a>餘國弗及，亦莫能壞。此城久久，如欲壞時，<a class="t" id="t0177c28"></a>當以三事：一者大火，二者大水，三者中人<a class="t" id="t0177c29"></a>與外人謀，乃壞此城。」</p>
<p><a class="t-linehead" id="t-linehead0177c29"></a>雨舍聞佛與眾弟子俱<a class="t" id="t0178a01"></a>遊到此，即乘王威嚴車五百乘，出城欲覲見<a class="t" id="t0178a02"></a>供養佛。到即下車，步入園門，見佛歡喜，貌<a class="t" id="t0178a03"></a>色恭辭，氣重揖讓畢一面坐。佛為說法正<a class="t" id="t0178a04"></a>化若干要語，雨舍歡喜，乃避坐言：「欲設微<a class="t" id="t0178a05"></a>食，願與聖眾俱屈威神。」佛以默如可之。即<a class="t" id="t0178a06"></a>起稽首，繞佛三匝而歸。大臣歸，乃通夜具<a class="t" id="t0178a07"></a>作好食嚴室，內施牀座。早行白佛：「食具已<a class="t" id="t0178a08"></a>辦，唯聖知時。」佛即攝衣持鉢，與眾弟子俱<a class="t" id="t0178a09"></a>到其舍，就高座於眾前坐，雨舍手自斟酌<a class="t" id="t0178a10"></a><span class="gaiji">［酉＊典］<!--gaiji,,1[酉＊典],2&#x2884F;,3--></span>美奉鉢致漿，行澡水畢，住白佛言：「已所<a class="t" id="t0178a11"></a>施福，願佛呪願，此國<span class="corr" title="[土&gt;士]">士</span>民，一切天人，使長<a class="t" id="t0178a12"></a>得安。」佛呪願言：「佛助爾喜，為天人供養，土<a class="t" id="t0178a13"></a>民作導，飯佛比丘僧，稱譽正法，受道慧語，<a class="t" id="t0178a14"></a>奉行經戒，都呪願此，可敬知敬，可事知事，<a class="t" id="t0178a15"></a>博施兼愛，有慈哀心，使汝一切常獲福利，<a class="t" id="t0178a16"></a>得見正道。」大臣歡喜，佛復言：「汝於今世，雖<a class="t" id="t0178a17"></a>有官事，緣由此福，後必解脫。若人得飯佛<a class="t" id="t0178a18"></a>及真賢持戒者，沙門呪願，終不徒棄。又當<a class="t" id="t0178a19"></a>以知，若欲在官及居位者，不可有貪心，不<a class="t" id="t0178a20"></a>可侈心，不可憍心，不可虐心，不可快心，去<a class="t" id="t0178a21"></a>此五者，後無咎悔，死得上天，除惡道罪。」<a class="t" id="t0178a22"></a>佛說已從坐起，出東城門，雨舍追侍曰：「當<a class="t" id="t0178a23"></a>名此門為瞿曇門。」佛度津渚，又追名之，為<a class="t" id="t0178a24"></a>瞿曇津。</p>
<p><a class="t-linehead" id="t-linehead0178a24"></a>是時人民，有乘舫舟渡者，有乘小<a class="t" id="t0178a25"></a>船，或乘竹<span class="gaiji">［簿－尃＋卑］<!--gaiji,,1[簿-尃＋卑],2&#x25C7C;,3--></span>及木桴渡，渡者甚眾。佛坐定<a class="t" id="t0178a26"></a>意自思：「往昔未作佛時，身所更來，乘此桴<a class="t" id="t0178a27"></a>舡，不可復數；今以解脫，不復乘此，亦使我<a class="t" id="t0178a28"></a>諸弟子得離是。」佛從定覺，自說頌曰：</p><a class="t" id="t0178a29"></a><blockquote class="gatha">
<p>「佛為海船師，　　法橋渡河津，<a class="t" id="t0178b01"></a><br>
大乘道之典，　　一切渡天人，<a class="t" id="t0178b02"></a><br>
亦為自解脫，　　度岸得昇仙，<a class="t" id="t0178b03"></a><br>
都使諸弟子，　　縛解致泥洹。」</p>
</blockquote><a class="t" id="t0178b04"></a>
<p><a class="t-linehead" id="t-linehead0178b04"></a>彼時，佛請賢者阿難，俱之拘利邑，受教皆<a class="t" id="t0178b05"></a>行，到坐樹下。佛告諸比丘：「皆聽！當持淨戒，<a class="t" id="t0178b06"></a>當思定意，當解慧行。此三者，禪譽既豐，又<a class="t" id="t0178b07"></a>得離於婬怒癡垢，是謂正度欲疾。望此當力<a class="t" id="t0178b08"></a>自解，用盡是生，入清淨行，務如應作，而知<a class="t" id="t0178b09"></a>一心，以善其性，與世無<span class="corr" title="[淨&gt;諍] cf.【麗】">諍</span>，已知世事，宜自<a class="t" id="t0178b10"></a>憂身，靜居內思，意志即明，三垢已除，便自<a class="t" id="t0178b11"></a>得道。心不復走，亦無所著，譬如國王為萬<a class="t" id="t0178b12"></a>姓主，比丘自思惟能萬端，皆心為主。」</p>
<p><a class="t-linehead" id="t-linehead0178b12"></a>佛與<a class="t" id="t0178b13"></a>阿難俱，到喜豫邑，止河水邊揵祇樹下。諸<a class="t" id="t0178b14"></a>弟子且入城，乞食已澡洗畢還禮佛，住<a class="t" id="t0178b15"></a>白佛言：「是國多疫到有死者，朝所共聞，有<a class="t" id="t0178b16"></a>清信士，玄黮、時仙、初動、或震、叔良、快賢、<a class="t" id="t0178b17"></a>伯宗、兼篤、德稱、淨高，十人皆死，是輩喪<a class="t" id="t0178b18"></a>身，當趣何道？」</p>
<p><a class="t-linehead" id="t-linehead0178b18"></a>佛告諸比丘：「此十人者，已斷<a class="t" id="t0178b19"></a>自然魂神，上生十八天上，到不還地，不復<a class="t" id="t0178b20"></a>來下受世間法。又是國死，非但此也。佛天<a class="t" id="t0178b21"></a>眼見，五百清信士，悉如難提，等離三垢，五<a class="t" id="t0178b22"></a>道斷死，皆上生不還之地，止取泥洹。又有三<a class="t" id="t0178b23"></a>百清信士，已斷三結，無婬怒癡，昇頻來地，<a class="t" id="t0178b24"></a>後來下生，當見苦際。復有五百清信女，皆<a class="t" id="t0178b25"></a>得四喜，三結盡，得溝港，離三惡道，生天人<a class="t" id="t0178b26"></a>中，不過七世，當得應真。」</p>
<p><a class="t-linehead" id="t-linehead0178b26"></a>於是佛謂諸比丘：<a class="t" id="t0178b27"></a>「汝說彼死者，為撓擾佛也。然吾為佛，不復<a class="t" id="t0178b28"></a>受此，亦當何懼？微哉妙矣。生死有時，夫諸<a class="t" id="t0178b29"></a>佛興，雖曰生於世，不佛法情矣。何則？如來<a class="t" id="t0178c01"></a>法情已止，無所不覺，已了是生，現說分明。<a class="t" id="t0178c02"></a>所謂妙者，從有是令得是，無有是不得是，<a class="t" id="t0178c03"></a>從是起令是生，是滅者乃都滅。所以者何？<a class="t" id="t0178c04"></a>用有欲求故為不明，緣不明行，緣行識，緣<a class="t" id="t0178c05"></a>識名色，緣名色六入，緣六入更樂，緣更樂<a class="t" id="t0178c06"></a>痛，緣痛愛，緣愛受，緣受有，緣有生，緣生<a class="t" id="t0178c07"></a>老死憂悲苦懣惱，致是具足苦性習，有生<a class="t" id="t0178c08"></a>死之本，轉如車輪，行無休息。從癡不明故<a class="t" id="t0178c09"></a>有生死，假令不明無餘無欲以滅則行滅，行<a class="t" id="t0178c10"></a>滅則識滅，識滅則名色滅，名色滅則六入滅，<a class="t" id="t0178c11"></a>六入滅則更樂滅，更樂滅則痛滅，痛滅則愛<a class="t" id="t0178c12"></a>滅，愛滅則受滅，受滅則有滅，有滅則生滅，<a class="t" id="t0178c13"></a>生滅則老死憂悲苦懣惱，致是具足苦性習<a class="t" id="t0178c14"></a>有為都滅矣。故先為若說，癡者有生死，慧<a class="t" id="t0178c15"></a>者持道不復生死。當思念此，挫其心乃不<a class="t" id="t0178c16"></a>持復更生死之道。又欲近道，當有四喜，宜<a class="t" id="t0178c17"></a>善念行：一曰念佛，意喜不離。二曰念法，意喜<a class="t" id="t0178c18"></a>不離。三曰念眾，意喜不離。四曰念戒，意喜不<a class="t" id="t0178c19"></a>離。念此四喜，必令具足，而自了見，當望正<a class="t" id="t0178c20"></a>度求解身要，可以除斷地獄、畜生、鬼神之道，<a class="t" id="t0178c21"></a>以致溝港，不墮惡地，雖往來走天上人中，<a class="t" id="t0178c22"></a>不過七生，自得苦際。」</p>
<p><a class="t-linehead" id="t-linehead0178c22"></a>彼時，佛請賢者阿難，<a class="t" id="t0178c23"></a>俱之維耶離國，即受教行。佛樂拘利歷城中<a class="t" id="t0178c24"></a>去，到止城外，故望女奈氏園。奈女聞佛從<a class="t" id="t0178c25"></a>諸弟子自越祇來，即嚴車衣服，從五百女弟<a class="t" id="t0178c26"></a>子，俱出城詣奈園，欲跪拜侍覲。佛遙見其<a class="t" id="t0178c27"></a>五百女來，勅諸比丘：「見是，皆當低頭內觀，<a class="t" id="t0178c28"></a>自端汝心，彼好莊衣，譬如畵瓶，雖表彩色，<a class="t" id="t0178c29"></a>中但屎尿，當知好女，皆盡畵瓶輩也。夫為<a class="t" id="t0179a01"></a>道者，不當惑彼，故當健制，志惟分別，是奈<a class="t" id="t0179a02"></a>女來，亦從我教。何謂健制？已生惡法，能即<a class="t" id="t0179a03"></a>斷却，治性精進，自攝意端；未生惡法，能令<a class="t" id="t0179a04"></a>不起，治性精進，自攝意端；未生善法，意能<a class="t" id="t0179a05"></a>發生，治性精進，自攝意端；已生善法，志立<a class="t" id="t0179a06"></a>弗忘，能使增廣，治性精進，自攝意端。是以<a class="t" id="t0179a07"></a>當為，寧破筋骨，自碎身體，不隨心而為惡，<a class="t" id="t0179a08"></a>是為健制。何謂志惟？惟內身循身觀，惟外<a class="t" id="t0179a09"></a>身循身觀，以內外觀思念分別斷不使意；<a class="t" id="t0179a10"></a>惟內痛循痛觀，惟外痛循痛觀，以內外觀<a class="t" id="t0179a11"></a>思念分別斷不使意；惟內意循意觀，惟外意<a class="t" id="t0179a12"></a>循意觀，以內外觀思念分別斷不使意；惟<a class="t" id="t0179a13"></a>內法循法觀，惟外法循法觀，以內外觀思<a class="t" id="t0179a14"></a>念分別斷不使意；是為志惟。何謂分別知可<a class="t" id="t0179a15"></a>行不可行？從其正能別行，是為分別。夫<a class="t" id="t0179a16"></a>能健制志惟分別，乃為有力，非謂壯士多<a class="t" id="t0179a17"></a>力而為健也。能去惡就善，是謂最健。自吾<a class="t" id="t0179a18"></a>求佛與心諍以來，其劫無數，用不聽邪心故，<a class="t" id="t0179a19"></a>今得為若世間作佛亦可休止，汝意久在不<a class="t" id="t0179a20"></a>淨之中，可自拔擢免斯眾苦。見是女來，當<a class="t" id="t0179a21"></a>如我教。」於是奈女到，稽首畢一面坐，佛問<a class="t" id="t0179a22"></a>言：「今汝諸女意何如？」對曰：「受佛大恩，得聞<a class="t" id="t0179a23"></a>法教，愚癡醒悟，夙夜自勅，不敢邪心。」佛<a class="t" id="t0179a24"></a>告奈女：「好邪婬者，有五自妨：一者多聲不<a class="t" id="t0179a25"></a>好。二者王法所疾。三者懷異多疑。四<a class="t" id="t0179a26"></a>者死入地獄。五者地獄罪竟受畜生形。皆<a class="t" id="t0179a27"></a>所致，能自滅心。不邪婬者，有五增福：一者<a class="t" id="t0179a28"></a>多人稱譽。二者不畏縣官。三者身得安隱。<a class="t" id="t0179a29"></a>四者死上天生。五者從立清淨泥洹道。是以<a class="t" id="t0179b01"></a>當自患厭，母人生病，月期不淨，拘絆捶杖，<a class="t" id="t0179b02"></a>不得自在，受行經戒，可得如佛清淨之道。」佛<a class="t" id="t0179b03"></a>為奈女說法正化若干要語，奈女歡喜，避<a class="t" id="t0179b04"></a>坐長跪白言：「欲設微食，願佛聖眾，俱屈威<a class="t" id="t0179b05"></a>神。」佛以默然可之，即作禮而去。</p>
<p><a class="t-linehead" id="t-linehead0179b05"></a>去未久，維<a class="t" id="t0179b06"></a>耶離豪姓，有諸離車，聞佛從諸弟子來，去<a class="t" id="t0179b07"></a>城七里，即乘王威嚴四色車，出欲見佛。諸<a class="t" id="t0179b08"></a>離車中，有乘青馬青車，青衣青蓋青幢青幡，<a class="t" id="t0179b09"></a>官屬皆青；有乘黃馬黃車，黃衣黃蓋黃幢<a class="t" id="t0179b10"></a>黃幡，官屬皆黃；有乘赤馬赤車，衣蓋幢幡<a class="t" id="t0179b11"></a>官屬皆赤；有乘白馬白車，衣蓋幢幡官屬皆<a class="t" id="t0179b12"></a>白。佛見車騎數十萬眾填路而來，即告諸比<a class="t" id="t0179b13"></a>丘：「汝欲見忉利天上天帝苑中侍從出入者，<a class="t" id="t0179b14"></a>如此無異耶。」諸離車到，皆下車，步入奈園，<a class="t" id="t0179b15"></a>作禮畢一面坐，佛為大眾說法正化。有<span class="corr" title="[　&gt;一] cf.【麗】">一</span><a class="t" id="t0179b16"></a>人字并<span class="gaiji">餼<!--gaiji,餼,1[既／食],2&#x2979A;,3--></span>，避坐起整衣服，向佛自陳言：<a class="t" id="t0179b17"></a>「每聞佛功德，巍巍甚大，天上天下，無不傾<a class="t" id="t0179b18"></a>動，常從在所，夙夜敬仰，服重清化，不敢有<a class="t" id="t0179b19"></a>惱。」佛語并<span class="gaiji">餼<!--gaiji,餼,1[既／食],2&#x2979A;,3--></span>：「天下叡哲，乃知敬佛，夫敬<a class="t" id="t0179b20"></a>佛者，自得其福，死皆上天，不墮惡道。」於是<a class="t" id="t0179b21"></a>并<span class="gaiji">餼<!--gaiji,餼,1[既／食],2&#x2979A;,3--></span>，說頌讚曰：</p><a class="t" id="t0179b22"></a><blockquote class="gatha">
<p>「敬謁法王來，　　心正道力安，<a class="t" id="t0179b23"></a><br>
最勝號為佛，　　名顯若雪山。<a class="t" id="t0179b24"></a><br>
譬華淨無疑，　　得喜如近香，<a class="t" id="t0179b25"></a><br>
方身觀無厭，　　光若露耀明。<a class="t" id="t0179b26"></a><br>
唯佛智高妙，　　明盛無瑕塵，<a class="t" id="t0179b27"></a><br>
願奉清信戒，　　自歸於三尊。」</p>
</blockquote><a class="t" id="t0179b28"></a>
<p><a class="t-linehead" id="t-linehead0179b28"></a>是時坐中五百豪姓，各解身上衣，以授并<a class="t" id="t0179b29"></a><span class="gaiji">餼<!--gaiji,餼,1[既／食],2&#x2979A;,3--></span>，并<span class="gaiji">餼<!--gaiji,餼,1[既／食],2&#x2979A;,3--></span>持衣，前白佛言：「是諸尊者，聞善<a class="t" id="t0179c01"></a>言喜，共以五百上衣，奉獻世尊，願哀受之。」<a class="t" id="t0179c02"></a>佛受已告言：「傳士！當知，佛為如來、至真、等<a class="t" id="t0179c03"></a>正覺、明行成已、善逝、世間解、無上士、道法御、天<a class="t" id="t0179c04"></a>人師，號佛、眾祐，出興於世，有五難有自然之<a class="t" id="t0179c05"></a>法。何等五？佛出教化天下，釋梵沙門梵志，<a class="t" id="t0179c06"></a>龍神帝王，以自然慧，為世現證，開說真道，<a class="t" id="t0179c07"></a>上語亦善，中語亦善，下語亦善，至要義具，<a class="t" id="t0179c08"></a>清淨究暢，一切敷演，是一難有自然法也。<a class="t" id="t0179c09"></a>佛說經於天下，聞者皆樂，信學諷誦，端身<a class="t" id="t0179c10"></a>口意，去邪入正，是二難有自然之法也。天<a class="t" id="t0179c11"></a>下人民，聞佛經道，意去開解，深之思惟，<a class="t" id="t0179c12"></a>皆得明慧，是三難有自然之法也。天下人民，<a class="t" id="t0179c13"></a>聞佛教誡，多以愛敬，出三惡道，生天人中<a class="t" id="t0179c14"></a>獲大利，是四難有自然之法也。天下人民，<a class="t" id="t0179c15"></a>聞佛道奧深妙法言，解本生死緣之事，斷情<a class="t" id="t0179c16"></a>絕欲，皆得出要，第一精進得應真道，第二<a class="t" id="t0179c17"></a>精進得不還道，第三精進得頻來道，第四精<a class="t" id="t0179c18"></a>進得溝港道，是五難有自然之法也。凡人於<a class="t" id="t0179c19"></a>佛，而有反復之心，以施少善者，皆得大福，<a class="t" id="t0179c20"></a>不唐棄也。是故并<span class="gaiji">餼<!--gaiji,餼,1[既／食],2&#x2979A;,3--></span>，當自勗勉，以學此<a class="t" id="t0179c21"></a>得。」</p>
<p><a class="t-linehead" id="t-linehead0179c21"></a>佛說已，諸離車從坐起，整衣服叉手言：<a class="t" id="t0179c22"></a>「本欲請佛，而奈女以奪我先，願須後日，我<a class="t" id="t0179c23"></a>等多務，欲還請辭。」佛言：「可當知時。」時，即皆<a class="t" id="t0179c24"></a>稽首佛足，繞三匝而去。</p>
<p><a class="t-linehead" id="t-linehead0179c24"></a>奈女通夜，作濃美<a class="t" id="t0179c25"></a>食，嚴飾室內，晨施牀座，行白佛言：「食具<span class="corr" title="[足&gt;已]">已</span><a class="t" id="t0179c26"></a><span class="corr" title="[辨&gt;辦] cf.【麗】">辦</span>，唯聖知時。」佛與眾弟子，俱到其舍，就<a class="t" id="t0179c27"></a>高座於眾前坐。奈女手自斟酌，奉鉢致漿，<a class="t" id="t0179c28"></a>行澡水畢，取小牀坐佛前，欲問法。佛言：「我<a class="t" id="t0179c29"></a>代若喜好布施者，後無怨畏，多得稱譽，善<a class="t" id="t0180a01"></a>名日增，眾人愛敬，人能無慳，仁慧為智，如<a class="t" id="t0180a02"></a>是無垢安隱，生天上諸天相娛樂。」佛為奈女<a class="t" id="t0180a03"></a>說法正化若干要說，已皆歡喜。</p>
<p><a class="t-linehead" id="t-linehead0180a03"></a>佛請賢者<a class="t" id="t0180a04"></a>阿難，俱至竹芳邑，止城北林樹下。是歲竹<a class="t" id="t0180a05"></a>芳邑，飢饉穀糴騰貴。佛告諸比丘：「是間飢<a class="t" id="t0180a06"></a>饉，乞求難得，汝等宜分部行，別到維耶及越<a class="t" id="t0180a07"></a>祇諸<span class="gaiji">陬<!--gaiji,陬,1[阿-可＋聚],2&#x28F41;,3--></span>邑，可以無乏。」受教當行，佛言：「比<a class="t" id="t0180a08"></a>丘！當知自損，得善無喜，得惡勿憂，食取支<a class="t" id="t0180a09"></a>身，勿貪求美，但坐嗜味，愛求之故，生死不<a class="t" id="t0180a10"></a>絕。夫知節身，能自損者，可得定意。」佛為說<a class="t" id="t0180a11"></a>法正化若干要語，皆歡喜禮佛去，各分部<a class="t" id="t0180a12"></a>行，到諸國邑。</p>
<p><a class="t-linehead" id="t-linehead0180a12"></a>佛獨與阿難俱，到衛沙聚。是<a class="t" id="t0180a13"></a>時佛身疾，舉軀皆痛。佛念痛甚，而弟子皆<a class="t" id="t0180a14"></a>不在，當須眾來，乃取泥洹，宜為是疾自力<a class="t" id="t0180a15"></a>精進，以受不念眾想之定，即如其像正受三<a class="t" id="t0180a16"></a>昧思惟，不念眾想之定，以是忍意，而自得<a class="t" id="t0180a17"></a>聞。賢者阿難，從一樹下起，詣佛稽首畢一<a class="t" id="t0180a18"></a>面住，問佛消息：「疾寧瘳損？聞聖體疾，實用<a class="t" id="t0180a19"></a>憂懼，世尊得無欲取泥洹？願有教令，於眾<a class="t" id="t0180a20"></a>弟子。」佛報阿難：「佛豈與眾相違遠乎？吾亦<a class="t" id="t0180a21"></a>恒在比丘眾中，所當施為教誡，以具前後所<a class="t" id="t0180a22"></a>說，皆在眾所，但當精進案經行之。向吾疾<a class="t" id="t0180a23"></a>生，舉軀痛甚，即思不念眾想之定，意不著<a class="t" id="t0180a24"></a>疾故，忍中正要者。阿難！我所說法，中外備<a class="t" id="t0180a25"></a>悉，佛為法師，無所遺忘，所當施行，自足可<a class="t" id="t0180a26"></a>知。我亦已老，年且八十，形如故車，無牢無<a class="t" id="t0180a27"></a>強，吾本說，生死有時，無生不終。極上有<a class="t" id="t0180a28"></a>天名不想入，其壽八十四千萬劫，彼亦有死。<a class="t" id="t0180a29"></a>是以佛起經於天下，咸示泥洹大道，以斷<a class="t" id="t0180b01"></a>生死之本。我今都為有身作錠令身歸，為<a class="t" id="t0180b02"></a>法教錠令法自歸。彼何謂錠？何謂自歸？謂<a class="t" id="t0180b03"></a>是專心在四志惟，一惟觀身，二惟觀痛，三<a class="t" id="t0180b04"></a>惟觀意，四惟觀法，健制思念，斷不使想，<a class="t" id="t0180b05"></a>是為一切作法教錠，當以自歸。吾為此已重<a class="t" id="t0180b06"></a>說，如欲解者，當精進行中外戒法，必使如<a class="t" id="t0180b07"></a>常。其有自歸，覺佛經道，皆佛子孫。今我<a class="t" id="t0180b08"></a>委棄轉輪王位，為天下作佛，憂度三界，汝<a class="t" id="t0180b09"></a>等亦宜自憂其身，以斷眾苦。」</p>
<p><a class="t-linehead" id="t-linehead0180b09"></a>彼避雨時，補<a class="t" id="t0180b10"></a>繕衣畢，佛請賢者阿難，俱至維耶離，受教<a class="t" id="t0180b11"></a>即行。既到止猨猴館，行乞食畢，滌鉢澡洗，<a class="t" id="t0180b12"></a>又與阿難俱，到急疾神地。佛言：「阿難！維耶<a class="t" id="t0180b13"></a>離樂，越祇亦樂，今此天下，十六大國，其<a class="t" id="t0180b14"></a>諸郡邑皆樂。熙連然河，多出黃金，閻浮提<a class="t" id="t0180b15"></a>地，五色畫，人生於世，以壽為樂。若比丘<a class="t" id="t0180b16"></a>比丘尼，知四神足，是為拔苦，多修習行，當<a class="t" id="t0180b17"></a>念不忘，在意所欲，可得不死，一劫不啻。如<a class="t" id="t0180b18"></a>是阿難！佛四神足，已多習行，專念不忘，在<a class="t" id="t0180b19"></a>意所欲，如來可止一劫有餘。」佛重說是至再<a class="t" id="t0180b20"></a>三，時，阿難意沒在邊想，為魔所蔽，曚曚不<a class="t" id="t0180b21"></a>悟，默而不對。佛言：「阿難！汝去到一樹下，靜<a class="t" id="t0180b22"></a>意自思。」即受教一處坐。</p>
<p><a class="t-linehead" id="t-linehead0180b22"></a>時，魔波旬來曰：「佛<a class="t" id="t0180b23"></a>意無欲可般泥洹，教誨已周已訖，可滅度<a class="t" id="t0180b24"></a>矣。昔者佛遊傴留河上，解說諸老曰：『吾為<a class="t" id="t0180b25"></a>佛，雖得自在，不貪久住，非謂今也。所度亦<a class="t" id="t0180b26"></a>畢，可般泥洹。』」佛報波旬：「吾所以至於是未<a class="t" id="t0180b27"></a>滅度者，須我眾比丘及比丘尼，令皆智慧承<a class="t" id="t0180b28"></a>用經戒，勸請未入，使學者成，亦以須我<a class="t" id="t0180b29"></a>請清信士及清信女，令得智慧承用經戒，未<a class="t" id="t0180c01"></a>入者入，受法者成。如是波旬，吾以待此四<a class="t" id="t0180c02"></a>輩弟子，皆得法意，展轉相教，解諸童蒙，使<a class="t" id="t0180c03"></a>學成就，是以至今，未滅度耳。」魔曰：「可足時<a class="t" id="t0180c04"></a>已畢矣。」佛言：「汝默，如來不久，是後三月當<a class="t" id="t0180c05"></a>取泥洹。」魔心乃悅，歡喜而去。佛即正坐，定<a class="t" id="t0180c06"></a>意自思：「於三<span class="corr" title="[味&gt;昧] cf.【麗】">昧</span>中，不住性命，棄餘壽行。」當<a class="t" id="t0180c07"></a>此之時，地為大動，空中清淨，佛之光明，徹<a class="t" id="t0180c08"></a>照無窮，諸天神來側滿虛空。佛從定覺，自<a class="t" id="t0180c09"></a>說偈曰：</p><a class="t" id="t0180c10"></a><blockquote class="gatha">
<p>「無量眾德行，　　有為吾今捨，<a class="t" id="t0180c11"></a><br>
近遠應度者，　　已度應度者。」</p>
</blockquote><a class="t" id="t0180c12"></a>
<p><a class="t-linehead" id="t-linehead0180c12"></a>賢者阿難，心驚毛竪，疾行詣佛，稽首畢一<a class="t" id="t0180c13"></a>面住，白佛言：「甚哉世尊！地動乃爾，是何因<a class="t" id="t0180c14"></a>緣？」</p>
<p><a class="t-linehead" id="t-linehead0180c14"></a>佛語阿難：「凡世地動，有八因緣。何等八？<a class="t" id="t0180c15"></a>天下地在水上，水止於風，風止於空，空中<a class="t" id="t0180c16"></a>大風有時自起則大水擾，大水擾則普地動，<a class="t" id="t0180c17"></a>是為一也。有時得道沙門，及神妙天，戒德<a class="t" id="t0180c18"></a>隆盛，欲自試力，手按少地，則普地動，是<a class="t" id="t0180c19"></a>為二也。若始菩薩，從第四天，下入母胎，明<a class="t" id="t0180c20"></a>哲慈意，欲見道化，開發愚曚，乃放神光，<a class="t" id="t0180c21"></a>震動天地，令梵釋魔沙門梵志一切見明，是<a class="t" id="t0180c22"></a>為三也。若菩薩生出母胎時，德感諸天，淨<a class="t" id="t0180c23"></a>無雲曀，神光遠照，則普地動，是為四也。至<a class="t" id="t0180c24"></a>於菩薩得無上道正真佛時，普地大動，天<a class="t" id="t0180c25"></a>神四布，稱揚佛名，是為五也。及已作佛，初<a class="t" id="t0180c26"></a>大會時，法輪三轉，天人則解，此彼菩薩，昇<a class="t" id="t0180c27"></a>成大道，光明遠照，時普地動，是為六也。<a class="t" id="t0180c28"></a>佛教將畢，欲棄壽行，不住性命，乃大放光，<a class="t" id="t0180c29"></a>勸發天人，則普地動，是為七也。如佛眾祐，<a class="t" id="t0181a01"></a>臨當棄身般泥洹時，明無不照，天神參至<a class="t" id="t0181a02"></a>則地普動，是為八也。」</p>
<p><a class="t-linehead" id="t-linehead0181a02"></a>阿難言：「今佛已為捨<a class="t" id="t0181a03"></a>性命耶？」</p>
<p><a class="t-linehead" id="t-linehead0181a03"></a>佛言：「已捨。」</p>
<p>阿難曰：「昔聞佛說：『若有<a class="t" id="t0181a04"></a>弟子，知四神足，多修習行，專念不忘，在意<a class="t" id="t0181a05"></a>所欲，可止不死一劫有餘。』而佛道德，過殊<a class="t" id="t0181a06"></a>於此，亦不可久止乎？」</p>
<p><a class="t-linehead" id="t-linehead0181a06"></a>佛報阿難：「今汝言之，<a class="t" id="t0181a07"></a>豈不過耶？吾與汝言四神足者，乃至再三；<a class="t" id="t0181a08"></a>而若徑默，沒在暗昧，不發明想，為魔所蔽，<a class="t" id="t0181a09"></a>而復何云具佛所說，言一出口寧自違乎？」</p><a class="t" id="t0181a10"></a>
<p><a class="t-linehead" id="t-linehead0181a10"></a>對曰：「不也。」</p>
<p>「如是阿難！夫不智者既自發言<a class="t" id="t0181a11"></a>而追違之；我無是也。」</p>
<p><a class="t-linehead" id="t-linehead0181a11"></a>阿難垂涕曰：「亦何駛<a class="t" id="t0181a12"></a>哉！佛取泥洹，一何疾哉！世間眼滅。」</p>
<p><a class="t-linehead" id="t-linehead0181a12"></a>彼時，佛<a class="t" id="t0181a13"></a>勅賢者阿難，請維耶離國倚行比丘。受教<a class="t" id="t0181a14"></a>即請，悉<span class="corr" title="[曾&gt;會] cf.【麗】">會</span>講堂，稽首畢一面住。佛告諸比<a class="t" id="t0181a15"></a>丘：「世間無常，無有牢固，皆當離散，無常在<a class="t" id="t0181a16"></a>者，心識所行，但為自欺，恩愛合會，其誰得<a class="t" id="t0181a17"></a>久，天地須彌，尚有崩壞，況于人物，而欲長<a class="t" id="t0181a18"></a>存？生死憂苦，可厭已矣！佛後三月，當般泥<a class="t" id="t0181a19"></a>洹，勿怪勿憂。且夫一切去來現佛，皆從法<a class="t" id="t0181a20"></a>得，經法且存，但當自勉勤學力行，持清淨<a class="t" id="t0181a21"></a>心，趣得度脫，心識情休，則不死不復生，亦<a class="t" id="t0181a22"></a>不復走於五道捨一身受一身也。五陰已<a class="t" id="t0181a23"></a>斷，乃無飢渴寒熱憂悲苦惱之患。人知正心，<a class="t" id="t0181a24"></a>天上諸天，皆代人喜，當以降心柔弱自損，<a class="t" id="t0181a25"></a>勿隨心行，心之行無不為，得道者亦心也。心<a class="t" id="t0181a26"></a>作天，心作人，心作鬼神畜生地獄，皆心所<a class="t" id="t0181a27"></a>為也。從心行得起諸法，心作識，識作意，意<a class="t" id="t0181a28"></a>轉入心，心也者取為長，心志為行，行作<a class="t" id="t0181a29"></a>為命，賢愚在行，壽夭在命。夫志行命三者<a class="t" id="t0181b01"></a>相須，所作好惡，身自當之；父作不善，子不<a class="t" id="t0181b02"></a>代受，子作不善，父亦不受，善自獲福，惡自<a class="t" id="t0181b03"></a>受殃。今佛為天上天下所尊敬者，皆志所<a class="t" id="t0181b04"></a>為，是故當以正心行法，唯行法者，能現世<a class="t" id="t0181b05"></a>得休，現世得安，宜善取持諦受諷誦，靜意<a class="t" id="t0181b06"></a>思惟，然則我清淨法，可得久住，可以愍度<a class="t" id="t0181b07"></a>世間眾苦，道利綏寧諸天人民。</p>
<p><a class="t-linehead" id="t-linehead0181b07"></a>「比丘當知！<a class="t" id="t0181b08"></a>何等為法？謂是四志惟、四意端、四神足、四<a class="t" id="t0181b09"></a>禪行、五根、五力、七覺、八道諦，如受行可<a class="t" id="t0181b10"></a>得解脫，令法不衰。</p>
<p><a class="t-linehead" id="t-linehead0181b10"></a>「彼何謂四志惟？惟內身<a class="t" id="t0181b11"></a>循身觀，惟外身循身觀，以內外觀，分別思<a class="t" id="t0181b12"></a>念，斷癡惑意；惟痛之觀，及意與法，皆如初<a class="t" id="t0181b13"></a>說。</p>
<p><a class="t-linehead" id="t-linehead0181b13"></a>「何謂為四意端？已生惡法，能即斷却，治<a class="t" id="t0181b14"></a>性精進，自攝意端；未生惡法，制使不起，治<a class="t" id="t0181b15"></a>性精進，自攝意端；未生善法，即能發生，治<a class="t" id="t0181b16"></a>性精進，自攝意端；已生善法，志立不忘，能<a class="t" id="t0181b17"></a>使增踰，精進意端。</p>
<p><a class="t-linehead" id="t-linehead0181b17"></a>「何謂為四神足？思惟欲<a class="t" id="t0181b18"></a>定，以滅眾行，具念神足，其欲不邪，不取無<a class="t" id="t0181b19"></a>捨，常守清行；惟精進定，惟意志定，惟戒<a class="t" id="t0181b20"></a>習定，皆同，文如初說。</p>
<p><a class="t-linehead" id="t-linehead0181b20"></a>「何謂四禪？棄欲惡法，<a class="t" id="t0181b21"></a>但念但行，志樂無為成一禪行；念行已滅，<a class="t" id="t0181b22"></a>內守一心，志在恬靜，成二禪行；惟觀無婬，<a class="t" id="t0181b23"></a>心安體正，分別見真，成三禪行；已斷苦樂，<a class="t" id="t0181b24"></a>無憂喜想，意已清淨，成四禪行。</p>
<p><a class="t-linehead" id="t-linehead0181b24"></a>「何謂五根？<a class="t" id="t0181b25"></a>一為信根，意向四喜；二為精進根，治四意<a class="t" id="t0181b26"></a>端；三為念根，念四志惟；四為定根，思四禪<a class="t" id="t0181b27"></a>行；五為智根，見四真諦。</p>
<p><a class="t-linehead" id="t-linehead0181b27"></a>「何謂五力？一為信<a class="t" id="t0181b28"></a>力，喜意不壞；二為精進力，常能健制；三為<a class="t" id="t0181b29"></a>念力，得志惟觀；四為定力，禪意不亂；五為<a class="t" id="t0181c01"></a>智力，以道自證。</p>
<p><a class="t-linehead" id="t-linehead0181c01"></a>「何謂七覺？志念覺意，法解<a class="t" id="t0181c02"></a>覺意，精進覺意，愛喜覺意，一向覺意，惟定<a class="t" id="t0181c03"></a>覺意，行護覺意。</p>
<p><a class="t-linehead" id="t-linehead0181c03"></a>「何謂八道？正見、正思、正言、<a class="t" id="t0181c04"></a>正行、正命、正治、正志、正定，是為度世清淨之<a class="t" id="t0181c05"></a>法」</p>
<p><a class="t-linehead" id="t-linehead0181c05"></a>彼時，佛請賢者阿難，俱至拘利邑，即受<a class="t" id="t0181c06"></a>教行。佛樂維耶，過國中出城門，迴身右轉<a class="t" id="t0181c07"></a>視門而笑。賢者阿難即整衣服，右膝著地，長<a class="t" id="t0181c08"></a>跪問曰：「自我得侍二十餘年，未曾見佛行以<a class="t" id="t0181c09"></a>無緣；如迴身視門而笑，是何因緣？」</p>
<p><a class="t-linehead" id="t-linehead0181c09"></a>佛言：「如<a class="t" id="t0181c10"></a>是如是。阿難！佛之儀法不妄迴身虛而笑<a class="t" id="t0181c11"></a>也。是我最後見維耶離，故視笑耳。」於是佛自<a class="t" id="t0181c12"></a>頌曰：</p><a class="t" id="t0181c13"></a><blockquote class="gatha">
<p>「是吾之最後，　　遊觀維耶離，<a class="t" id="t0181c14"></a><br>
將遊彼泥洹，　　不復受有身。」</p>
</blockquote><a class="t" id="t0181c15"></a>
<p><a class="t-linehead" id="t-linehead0181c15"></a>有異比丘，亦讚頌曰：</p><a class="t" id="t0181c16"></a><blockquote class="gatha">
<p>「佛稱此末後，　　身行極於斯，<a class="t" id="t0181c17"></a><br>
若遂淪清虛，　　於何覩聖來？」</p>
</blockquote><a class="t" id="t0181c18"></a>
<p><a class="t-linehead" id="t-linehead0181c18"></a>佛與阿難俱到拘利止城北林樹下，告諸比<a class="t" id="t0181c19"></a>丘：「當護淨戒，當思定意，當解智慧。夫以守<a class="t" id="t0181c20"></a>戒，有定慧者，成大德致豐譽，永離貪婬、瞋<a class="t" id="t0181c21"></a>恚、愚癡，可得應真，欲以現世望正度者，當<a class="t" id="t0181c22"></a>加自解，令盡是生，入清淨道。已如應行，乃自<a class="t" id="t0181c23"></a>知身，後不復受。」</p>
<p><a class="t-linehead" id="t-linehead0181c23"></a>佛復請賢者阿難，俱之健<a class="t" id="t0181c24"></a>持邑，止城北樹下坐。告諸比丘：「當守淨戒，<a class="t" id="t0181c25"></a>思惟定意，求解智慧。守淨戒者不隨三態，<a class="t" id="t0181c26"></a>惟定意者心不放散，已解慧者去離受欲，<a class="t" id="t0181c27"></a>行無罣礙。有戒定慧，德大豐譽，又離三垢，終<a class="t" id="t0181c28"></a>得應真。欲以是身望得正度，當勤求解，令<a class="t" id="t0181c29"></a>盡是生，入清淨道。作如應行，乃自知滅，後不<a class="t" id="t0182a01"></a>復受。」</p>
<p><a class="t-linehead" id="t-linehead0182a01"></a>佛又與阿難俱，過掩滿邑，及出金邑、<a class="t" id="t0182a02"></a>授手邑、華氏邑，至善淨邑。處處為弟子說<a class="t" id="t0182a03"></a>此三要曰：「當護戒，當思定，當解慧。守此三<a class="t" id="t0182a04"></a>者，德豐譽大，消婬怒癡，是謂正度。已有戒<a class="t" id="t0182a05"></a>心則定心成，定心已成則智心明，如染淨<a class="t" id="t0182a06"></a>潔受色明好，有此三心則道易得，但當一意<a class="t" id="t0182a07"></a>勤身求解，令盡是生已入清淨。行如應者，自<a class="t" id="t0182a08"></a>知極此，不復受生。若不能具戒定慧行，欲<a class="t" id="t0182a09"></a>度世難。有此三者意自開解，坐而思惟便見<a class="t" id="t0182a10"></a>五道——天上、人中、地獄、畜生、鬼神——分明，悉知眾<a class="t" id="t0182a11"></a>生意志所念。譬如溪水清，其中沙礫，青黃白<a class="t" id="t0182a12"></a>黑，所有皆見；得道之人，但心清故，所視悉見，<a class="t" id="t0182a13"></a>欲得道者，當淨其中心。如水渾濁，則無所見，<a class="t" id="t0182a14"></a>持心不淨，不得度世。師所見說，弟子當行，師<a class="t" id="t0182a15"></a>同不入弟子心中，就正其念，念意端者道自<a class="t" id="t0182a16"></a>得矣。」</p>
<p><a class="t-linehead" id="t-linehead0182a16"></a>佛已樂善淨，又請賢者阿難，俱之夫<a class="t" id="t0182a17"></a>延邑，止城北樹下坐。<span class="corr" title="[脯&gt;晡] cf.【磧砂】">晡</span>時，阿難從燕坐起，<a class="t" id="t0182a18"></a>到佛所稽首畢，叉手問曰：「倉卒欲知地動幾<a class="t" id="t0182a19"></a>事？」</p>
<p><a class="t-linehead" id="t-linehead0182a19"></a>佛語阿難：「有三因緣：一為地倚水上，水<a class="t" id="t0182a20"></a>倚於風，風倚於空，大風起則水擾，水擾則<a class="t" id="t0182a21"></a>地動。二為得道沙門及神妙天，欲現感應故<a class="t" id="t0182a22"></a>以地動。三為佛力，自我作佛前後已動，三<a class="t" id="t0182a23"></a>千日月萬二千天地無不感發，天人鬼神多<a class="t" id="t0182a24"></a>得聞解。」</p>
<p><a class="t-linehead" id="t-linehead0182a24"></a>阿難歎曰：「妙哉！佛為無倫，以自然<a class="t" id="t0182a25"></a>法無不感動，至德至道巍巍乃爾。」</p>
<p><a class="t-linehead" id="t-linehead0182a25"></a>佛言：「如<a class="t" id="t0182a26"></a>是如是。阿難！佛德不小，乃從無數劫積累<a class="t" id="t0182a27"></a>功德，奉行諸善自致作佛，有是神妙自然法<a class="t" id="t0182a28"></a>化，一切知一切見，無不入無不化。憶念我<a class="t" id="t0182a29"></a>昔以慈悲心，若干百千人，天下諸王君子<a class="t" id="t0182b01"></a>眾，化住相見，隨其像貌為安慰說經道，周<a class="t" id="t0182b02"></a>流教化使得善意。如是現化，遍於八方，隨<a class="t" id="t0182b03"></a>其國俗服飾語言，相其人行何法、知何經，而<a class="t" id="t0182b04"></a>為演說授以正道，樂義言者為設典教，解道<a class="t" id="t0182b05"></a>理者為說上要，堅立其志已而捨沒。設王<a class="t" id="t0182b06"></a>君子莫知我誰，後皆耽味敬承法化，是為佛<a class="t" id="t0182b07"></a>之清妙自然法也。</p>
<p><a class="t-linehead" id="t-linehead0182b07"></a>「又我，阿難！得佛力遍入現<a class="t" id="t0182b08"></a>化以佛儀法，入沙門眾為之師導，已後化入<a class="t" id="t0182b09"></a>梵志之眾。又居士儒林異學，隨其被服聲<a class="t" id="t0182b10"></a>音語言，授與經道一切成就，為錯橫法，已<a class="t" id="t0182b11"></a>而捨歿，子曹皆受我教而莫我知，是佛之難<a class="t" id="t0182b12"></a>有自然法也。佛亦上入第一四天王，遍上第<a class="t" id="t0182b13"></a>二忉利天，第三焰天，第四兜術天，第五不<a class="t" id="t0182b14"></a>憍樂天，第六化應聲天，周印魔；又上第七<a class="t" id="t0182b15"></a>梵天，第八梵眾天，第九梵輔天，第十大梵<a class="t" id="t0182b16"></a>天，第十一水行天，第十二水微天，第十三<a class="t" id="t0182b17"></a>水無量天，第十四水音天，第十五約淨天，<a class="t" id="t0182b18"></a>第十六遍淨天，第十七清明天，第十八守妙<a class="t" id="t0182b19"></a>天，第十九玄妙天，第二十福德天，第二十<a class="t" id="t0182b20"></a>一慤淳天，第二十二近天，第二十三快見<a class="t" id="t0182b21"></a>天，第二十四無結愛天，我皆周遍若干百千<a class="t" id="t0182b22"></a>人。是諸天隨形貌與相見，樂清淨者為說清<a class="t" id="t0182b23"></a>淨，達道意者勸使布化，在清人者立以大，<a class="t" id="t0182b24"></a>其解法情即授以要，誘勸導利化使得道訖<a class="t" id="t0182b25"></a>輙捨歿，彼諸天輩莫知我誰，是佛之難有自<a class="t" id="t0182b26"></a>然法也。上餘四天皆無形聲，故佛不往：第二<a class="t" id="t0182b27"></a>十五空慧入天，第二十六識慧入天，第二十<a class="t" id="t0182b28"></a>七不用慧入天，第二十八不想入天。</p>
<p><a class="t-linehead" id="t-linehead0182b28"></a>「如是阿<a class="t" id="t0182b29"></a>難！佛恩廣大無不成，慘然而難值，佛出世<a class="t" id="t0182c01"></a>間如漚波羅華時時有耳，佛所說法亦難聞<a class="t" id="t0182c02"></a>聞，已聞經法當受護持。護持云何？我滅度<a class="t" id="t0182c03"></a>後若有比丘言：『我見佛口受，是法、是律、是教。』<a class="t" id="t0182c04"></a>然其言說不近不經而虧損法，當持法句、經<a class="t" id="t0182c05"></a>所言、律所見，為解說之。若經不入與法意<span class="corr" title="[比&gt;諍] cf.【麗】">諍</span><a class="t" id="t0182c06"></a>則當諫曰：『賢者且聽，佛不說是，吾子妄受；<a class="t" id="t0182c07"></a>與法意違，非法非律，不如佛教，當知棄是。』若<a class="t" id="t0182c08"></a>有比丘言：『我所止得，依聖眾有法戒者面<a class="t" id="t0182c09"></a>受，是法是律是教。』然其言說，不近不經虧損<a class="t" id="t0182c10"></a>正法，當持法句、經義、律語，為解說之。若經<a class="t" id="t0182c11"></a>不入與法意諍則當諫謂：『賢者且聽，比丘眾<a class="t" id="t0182c12"></a>者知法曉律。此非法律，吾子妄受，不應於經<a class="t" id="t0182c13"></a>與法意違，不如佛教，當知棄是。』若有比丘言：<a class="t" id="t0182c14"></a>『我面從耆舊長老者口受，是法是律是教。』然<a class="t" id="t0182c15"></a>其言教不近不經虧損正法，當持法句、經義<a class="t" id="t0182c16"></a>語，為解說之。若經不入與法意違則當諫<a class="t" id="t0182c17"></a>謂：『賢者且聽，耆舊長老知法曉律，此非法律，<a class="t" id="t0182c18"></a>吾子妄受；不應於經與法意違，不如律教，當<a class="t" id="t0182c19"></a>知棄是。』若有比丘言：『我得近賢才高明智達<a class="t" id="t0182c20"></a>福慧眾所宗事面從受，是經法律教。』然其言<a class="t" id="t0182c21"></a>說不近不經虧損正法，當持法句義解說之。<a class="t" id="t0182c22"></a>若經不入與法意諍則當諫謂：『正賢者且聽，<a class="t" id="t0182c23"></a>賢哲高明曉法律，此非法律，吾子妄受；不應<a class="t" id="t0182c24"></a>於經與法意違，不如佛教，知棄是。』</p>
<p><a class="t-linehead" id="t-linehead0182c24"></a>「又復阿<a class="t" id="t0182c25"></a>難！若有<span class="corr" title="[者&gt;言] cf.【麗】">言</span>：『我得從佛受是法語。』而其言謬<a class="t" id="t0182c26"></a>不合經法；若有言：『我從依聖眾奉法者受。』<a class="t" id="t0182c27"></a>而其言謬不合經法；若復言：『我口從耆舊<a class="t" id="t0182c28"></a>長老受是。』其言錯謬不合經法；若言：『我從<a class="t" id="t0182c29"></a>賢才高明智大福慧面受是語。』而其言非、不<a class="t" id="t0183a01"></a>合經法；當舉佛語以解曉之，趣使其人入經<a class="t" id="t0183a02"></a>承律，以為詳說佛經法教，聖眾所承，長老<a class="t" id="t0183a03"></a>所明，賢才所識，賢者諦受，如律教無得諍。<a class="t" id="t0183a04"></a>當知持是四。若彼，阿難！有是四暗，虧損正<a class="t" id="t0183a05"></a>法，當為分別，令棄邪媚受四正意，是為受持<a class="t" id="t0183a06"></a>護法者也。其不承經戒者，眾比丘當黜之，<a class="t" id="t0183a07"></a>稊稗不去害善穀苗，弟子不善壞我道法，當<a class="t" id="t0183a08"></a>相檢校，無得以佛去故不承用教。世有沙<a class="t" id="t0183a09"></a>門，奉行經戒，則天下得福，天神皆喜。若聞<a class="t" id="t0183a10"></a>在所，有明經比丘、長老比丘、新人學者，當<a class="t" id="t0183a11"></a>從諮受；如是則清信之士、清信之女，樂供<a class="t" id="t0183a12"></a>衣、食、牀臥、疾藥。比丘同道，不可不和，其墮<a class="t" id="t0183a13"></a>地獄三惡道者，皆不和故耳。比丘不可轉相<a class="t" id="t0183a14"></a>形笑言：『我知經多，汝知經少。』知多知少，各自<a class="t" id="t0183a15"></a>行之。言說應經者用，不合者棄，是佛所說，<a class="t" id="t0183a16"></a>比丘所受，必善持之。若令如後，凡講論經，<a class="t" id="t0183a17"></a>當言：『聞如是。一時佛在某國某處，與某比<a class="t" id="t0183a18"></a>丘俱說是經。』若其經是，不得苟言非。佛所說，<a class="t" id="t0183a19"></a>相承用，如是者比丘法可得久住。」</p>
<p><a class="t-linehead" id="t-linehead0183a19"></a>彼時，佛請<a class="t" id="t0183a20"></a>賢者阿難，俱之波旬國，弟子皆行。佛以樂夫<a class="t" id="t0183a21"></a>延，歷城中去，到止城外禪頭園中。波旬豪姓<a class="t" id="t0183a22"></a>有諸華氏，聞佛來到皆出作禮，稽首畢一面<a class="t" id="t0183a23"></a>坐。佛告諸華氏：「智者居家，恭儉節用，所奉<a class="t" id="t0183a24"></a>有四，用得歡喜。一為供養父母妻子，二為<a class="t" id="t0183a25"></a>瞻視人客奴婢，三為給施親屬知友，四為<a class="t" id="t0183a26"></a>奉事君天正神沙門道士。是謂知生全身安<a class="t" id="t0183a27"></a>家，得力得色，富足名聞，死得上天。」佛為諸<a class="t" id="t0183a28"></a>華氏說法正化若干要語，皆歡喜去。有華<a class="t" id="t0183a29"></a>氏子淳，獨留，起整衣服，長跪白佛：「欲設微<a class="t" id="t0183b01"></a>食，願與聖眾，俱屈威神。」佛以慈哀默而可<a class="t" id="t0183b02"></a>之。淳喜為禮而歸，調作濃美，嚴飾室內，<a class="t" id="t0183b03"></a>晨敷牀座畢，行白佛：「食具已辦，唯聖知時。」<a class="t" id="t0183b04"></a>佛與弟子，俱到其舍，就高座於眾前坐，淳<a class="t" id="t0183b05"></a>手自斟酌，奉鉢致漿。有惡比丘，已欲取器，<a class="t" id="t0183b06"></a>佛知之，淳念聖<span class="corr" title="[思&gt;恩] cf.【麗】">恩</span>，善意供養，行澡水畢，取<a class="t" id="t0183b07"></a>小牀坐佛前，說頌問曰：</p><a class="t" id="t0183b08"></a><blockquote class="gatha">
<p>「請賢聖慈智，　　已度到彼岸，<a class="t" id="t0183b09"></a><br>
法御為折疑，　　將幾沙門輩。」</p>
</blockquote><a class="t" id="t0183b10"></a>
<p><a class="t-linehead" id="t-linehead0183b10"></a>佛告淳：「沙門有四，當識別之。一曰行道殊<a class="t" id="t0183b11"></a>勝，二曰達道能言，三曰依道生活，四曰為<a class="t" id="t0183b12"></a>道作穢。何謂殊勝？佛所說法，不可稱量，能<a class="t" id="t0183b13"></a>行無比，降心能度，憂畏為法，御導世間，是<a class="t" id="t0183b14"></a>輩沙門為最殊勝。何謂能言？佛所稱貴微妙<a class="t" id="t0183b15"></a>之法，體解其情行之不疑，亦能為人演說<a class="t" id="t0183b16"></a>道跡，是輩沙門，為愍能言。何謂依道？念<a class="t" id="t0183b17"></a>在自守，勤綜學業，一向不迴，孜孜無倦，以<a class="t" id="t0183b18"></a>法自養，是輩沙門，為知生活。何謂作穢？恣<a class="t" id="t0183b19"></a>意所樂，依恃種姓，專為穢行，為眾致議，<a class="t" id="t0183b20"></a>不敬佛語，亦不畏罪，是輩沙門為道作穢；<a class="t" id="t0183b21"></a>凡人見聞，將謂在道，學淨智者，如此而已。<a class="t" id="t0183b22"></a>當知是中，有真有偽，有善有惡，不可齊同<a class="t" id="t0183b23"></a>以為一也。彼不善者，為賢致謗，是故佛律，<a class="t" id="t0183b24"></a>黜夫惡者，譬如苗中生草，不去害禾。世多<a class="t" id="t0183b25"></a>此輩，內懷穢濁，外如清淨，若知福者，信心<a class="t" id="t0183b26"></a>奉道，終不為彼起恨想也。識善之人，修己<a class="t" id="t0183b27"></a>遠惡除欲怒癡，故得道疾。」佛說已，淳歡喜。</p><a class="t" id="t0183b28"></a>
<p class="endsutta"><span class="t-juanname">般泥洹經卷上</span></p>　<a class="t" id="t0183c01"></a>
<p class="suttainfo"><span class="t-juanname">般泥洹經卷下</span><br><a class="t" id="t0183c02"></a><a class="t" id="t0183c03"></a>
<span class="t-byline">不載譯人附東晉錄</span></p><a class="t" id="t0183c04"></a>
<p><a class="t-linehead" id="t-linehead0183c04"></a>彼時，佛請賢者阿難，俱之拘夷邑，已樂波<a class="t" id="t0183c05"></a>旬，歷城中度，行半道所，佛疾生，身背痛，止<a class="t" id="t0183c06"></a>樹下坐。勑賢者阿難，持鉢到拘遺河取水，<a class="t" id="t0183c07"></a>則受教行。是時五百乘車，厲渡上流，水濁<a class="t" id="t0183c08"></a>未清，阿難行取水還，往白佛言：「向群車過，<a class="t" id="t0183c09"></a>水濁未清，適可澡洗；有凞連河，去此不遠，<a class="t" id="t0183c10"></a>請取可飲。」佛取鉢水，澡面洗足，於是以忍，<a class="t" id="t0183c11"></a>疾又得間。時，諸華大臣，字福罽，行遙見佛，<a class="t" id="t0183c12"></a>諸根寂默，得上調意之滅淨，具顏色明好，<a class="t" id="t0183c13"></a>心歡喜前禮佛，揖讓畢一面住。佛問福罽：<a class="t" id="t0183c14"></a>「汝於何得法喜？」對曰：「由於比丘力藍。昔我<a class="t" id="t0183c15"></a>行道，見力藍坐樹下。是時道上，五百乘車<a class="t" id="t0183c16"></a>過，有人後到，下車問比丘：『見前群車不？』<a class="t" id="t0183c17"></a>答言：『不見。』又曰：『寧聞車聲不？』答言：『不聞。』<a class="t" id="t0183c18"></a>曰：『時臥耶？』言：『我不臥，自思道耳。』其人歎言：<a class="t" id="t0183c19"></a>『車聲<span class="gaiji">哅<!--gaiji,哅,1[喝-曰],2&#x357C;,3--></span><span class="gaiji">哅<!--gaiji,哅,1[喝-曰],2&#x357C;,3--></span>，覺而不聞，用心何專，難有乃爾，<a class="t" id="t0183c20"></a>五百車聲尚且不聞，豈他聞哉！』即施之以一<a class="t" id="t0183c21"></a>染布衣。我時聞此，甚加其志，遂得法喜，<a class="t" id="t0183c22"></a>至于今日。」</p>
<p><a class="t-linehead" id="t-linehead0183c22"></a>佛問福罽：「汝知雷電霹靂，孰與五<a class="t" id="t0183c23"></a>百車聲？」對曰：「正使千車疾馳同響，猶不能<a class="t" id="t0183c24"></a>暨。」佛言：「曩昔一時，吾遊阿沈，其日晡時，<a class="t" id="t0183c25"></a>天暴雷雨，震電霹靂殺四特牛、耕者兄弟二<a class="t" id="t0183c26"></a>人。」</p>
<p><a class="t-linehead" id="t-linehead0183c26"></a>「世尊獨不聞乎？」</p>
<p>「吾言：『我定意覺，彷徉經<a class="t" id="t0183c27"></a>行。一人來稽首作禮，隨我而步。吾問：「是何<a class="t" id="t0183c28"></a>怱怱？」其人言：「向者霹靂，殺四特牛耕者兄<a class="t" id="t0183c29"></a>弟二人，世尊獨不聞乎？」吾言：「不聞。」曰：「時臥<a class="t" id="t0184a01"></a>耶？」答言：「不臥，自三昧耳。」其人亦歎言：「希<a class="t" id="t0184a02"></a>聞得定如佛者也。」夫名霹靂聲聒天地，而<a class="t" id="t0184a03"></a>得寂定不聞者哉。』其人心悅，亦得法喜。」</p>
<p><a class="t-linehead" id="t-linehead0184a03"></a>福<a class="t" id="t0184a04"></a>罽讚曰：</p><a class="t" id="t0184a05"></a><blockquote class="gatha">
<p>「遇哉覩佛者，　　何人不得喜？<a class="t" id="t0184a06"></a><br>
福願與時會，　　令我獲法利。」</p>
</blockquote><a class="t" id="t0184a07"></a>
<p><a class="t-linehead" id="t-linehead0184a07"></a>佛答頌言：</p><a class="t" id="t0184a08"></a><blockquote class="gatha">
<p>「愛法者臥安，　　得喜志念清，<a class="t" id="t0184a09"></a><br>
真人所說法，　　賢者常樂行，<a class="t" id="t0184a10"></a><br>
法護行法者，　　如雨之潤生。」</p>
</blockquote><a class="t" id="t0184a11"></a>
<p><a class="t-linehead" id="t-linehead0184a11"></a>於是，大臣勅其僕，歸取新織成黃金<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，手<a class="t" id="t0184a12"></a>奉獻曰：「知佛不用，願哀納之。」佛受其<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，為<a class="t" id="t0184a13"></a>說法之正化，若干要語。福罽避坐言：「從今<a class="t" id="t0184a14"></a>日始，身自歸佛，自歸道法，自歸聖眾，受清<a class="t" id="t0184a15"></a>信戒，身不殺，不妄取，不婬妷，不欺偽，不<a class="t" id="t0184a16"></a>飲酒，不噉肉，不敢有犯，國事多故，當還請<a class="t" id="t0184a17"></a>辭。」即稽首佛足，遶三匝而去。</p>
<p><a class="t-linehead" id="t-linehead0184a17"></a>佛勅賢者阿<a class="t" id="t0184a18"></a>難，取福罽黃金織成<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>來，受教奉進。佛取<a class="t" id="t0184a19"></a>被身，阿難見佛，光顏從容，舒懌明好，殊紫<a class="t" id="t0184a20"></a>金色，長跪白言：「自我得侍，二十餘年，不識<a class="t" id="t0184a21"></a>有如今日佛面光潤顏色發明，願聞其意。」</p>
<p><a class="t-linehead" id="t-linehead0184a21"></a>佛<a class="t" id="t0184a22"></a>言：「阿難！有二因緣佛色發明。何等二？謂初<a class="t" id="t0184a23"></a>夜得佛無上正真之道妙正覺時，及至終夜<a class="t" id="t0184a24"></a>棄所受餘無為之情取滅度時。吾今夜半，當<a class="t" id="t0184a25"></a>般泥洹，故色發明。」</p>
<p><a class="t-linehead" id="t-linehead0184a25"></a>阿難啼言：「何其駛哉！<a class="t" id="t0184a26"></a>佛取泥洹。何其疾哉！世間眼滅。」</p>
<p><a class="t-linehead" id="t-linehead0184a26"></a>於是佛請<a class="t" id="t0184a27"></a>賢者阿難，至熙連河。佛到河邊，著衣入水，<a class="t" id="t0184a28"></a>兩手舉衣，自澡浴身已，乃渡河於彼岸<a class="t" id="t0184a29"></a>住。整衣服告阿難：「朝從弟子淳飯，夜當滅<a class="t" id="t0184b01"></a>度。汝解淳意，佛從汝飯，即夜滅度，天下有<a class="t" id="t0184b02"></a>二難得值，若得遭值，面供養者；既解疑畏，<a class="t" id="t0184b03"></a>且有正報。何等二？一為若施飯食，令彼得<a class="t" id="t0184b04"></a>以食之氣力，成無上正真，為至聖佛。二為<a class="t" id="t0184b05"></a>若施飯食，令彼得以食之氣力，棄所受餘無<a class="t" id="t0184b06"></a>為之情而滅度者。今淳飯佛，當得長壽，得<a class="t" id="t0184b07"></a>無欲，得大富，得極貴，得官屬，終生天上，<a class="t" id="t0184b08"></a>獲此五福。語淳勿憂，宜用歡喜，汝一飯佛<a class="t" id="t0184b09"></a>而獲多報，當知佛者不可不敬，經法不可不<a class="t" id="t0184b10"></a>學，聖眾不可不事。」</p>
<p><a class="t-linehead" id="t-linehead0184b10"></a>阿難白佛：「如<span class="gaiji">［怡－台＋延］<!--gaiji,,1[怡-台＋延],2&#x22680;,3--></span>比丘，性<a class="t" id="t0184b11"></a>弊悷急，好罵數說，佛泥曰後當如之何？」</p><a class="t" id="t0184b12"></a>
<p><a class="t-linehead" id="t-linehead0184b12"></a>佛語阿難：「我泥曰後，為<span class="gaiji">［怡－台＋延］<!--gaiji,,1[怡-台＋延],2&#x22680;,3--></span>比丘作梵檀罰，<a class="t" id="t0184b13"></a>令眾默屏，莫復與語，彼當為慙而自改悔。」</p><a class="t" id="t0184b14"></a>
<p><a class="t-linehead" id="t-linehead0184b14"></a>彼時，佛勑賢者阿難，施牀枕，我背疾，即施<a class="t" id="t0184b15"></a>牀枕。佛倚右脇，屈膝累脚臥，思至真正智<a class="t" id="t0184b16"></a>之道。於是，佛請賢者阿難，令說七覺意。阿<a class="t" id="t0184b17"></a>難言：「唯！昔從佛聞，一志念之覺，佛用自覺成<a class="t" id="t0184b18"></a>無比聖猗、無為、止、不婬、捨分、散意。二法解之<a class="t" id="t0184b19"></a>覺，佛用自覺成無比聖猗、無為、止、不婬、捨分、<a class="t" id="t0184b20"></a>散意。三精進之覺，佛用自覺成無比聖猗、無<a class="t" id="t0184b21"></a>為、止、不婬、捨分、散意。四愛喜之覺，佛用自<a class="t" id="t0184b22"></a>覺成無比聖猗、無為、止、不婬、捨分、散意。五一<a class="t" id="t0184b23"></a>向之覺，佛用自覺成無比聖猗、無為、止、不婬、<a class="t" id="t0184b24"></a>捨分、散意。六惟定之覺，佛用自覺成無比聖<a class="t" id="t0184b25"></a>猗、無為、止、不婬、捨分、散意。七行護之覺，佛用<a class="t" id="t0184b26"></a>自覺成無比聖猗、無為、止、不婬、捨分、散意。」</p>
<p><a class="t-linehead" id="t-linehead0184b26"></a>佛<a class="t" id="t0184b27"></a>言：「阿難！已能言之，宜必精進。」對曰：「唯。」「能言<a class="t" id="t0184b28"></a>者當精進。如是，阿難！仂行者得道疾。」</p>
<p><a class="t-linehead" id="t-linehead0184b28"></a>佛起<a class="t" id="t0184b29"></a>基坐，思惟法意。有比丘說頌曰：</p><a class="t" id="t0184c01"></a><blockquote class="gatha">
<p>「甘露化，從佛出，　　疾如聽，弟子陳，<a class="t" id="t0184c02"></a><br>
教以此，勸後學，　　七覺妙，宜諮賢。<a class="t" id="t0184c03"></a><br>
由佛興，使我得，　　清白行，無玷缺，<a class="t" id="t0184c04"></a><br>
學當知，正志念，　　愛喜法，精進入。<a class="t" id="t0184c05"></a><br>
一<span class="corr" title="[白&gt;向] cf.【麗】">向</span>專，護定意，　　如法解，為淨智，<a class="t" id="t0184c06"></a><br>
有疾者，宜聞斯，　　覺微想，除邪思。<a class="t" id="t0184c07"></a><br>
是疾者，為法王，　　道寶出，自此源，<a class="t" id="t0184c08"></a><br>
彼猶尚，請聆法，　　況凡夫，而替聞。<a class="t" id="t0184c09"></a><br>
勝上首，明弟子，　　來問疾，務聽真，<a class="t" id="t0184c10"></a><br>
在聖哲，猶不厭，　　何況餘，欲廢聞。<a class="t" id="t0184c11"></a><br>
若過時，聞道備，　　起他想，心乖異，<a class="t" id="t0184c12"></a><br>
如彼為，非愛喜，　　佛之教，無雜思。<a class="t" id="t0184c13"></a><br>
愛喜者，一向法，　　為無為，心行寂，<a class="t" id="t0184c14"></a><br>
已正止，無聞想，　　是名為，法解覺。<a class="t" id="t0184c15"></a><br>
眾行滅，智已淳，　　自歸此，三世尊，<a class="t" id="t0184c16"></a><br>
願一切，人天神，　　共學慈，大道真。<a class="t" id="t0184c17"></a><br>
今聖師，滅度後，　　眾賢必，紹教明，<a class="t" id="t0184c18"></a><br>
尊時講，誦法言，　　願神骨，助化行。」</p>
</blockquote><a class="t" id="t0184c19"></a>
<p><a class="t-linehead" id="t-linehead0184c19"></a>彼時，佛勑賢者阿難，汝於蘇連雙樹間，施<span class="corr" title="[蠅&gt;繩] cf.【麗】">繩</span><a class="t" id="t0184c20"></a>牀令北首，我夜半當滅度。受教即施，還白<a class="t" id="t0184c21"></a>已具。佛到雙樹，就繩牀側右脇而臥。阿難<a class="t" id="t0184c22"></a>在牀後，垂頭啼忼愾言：「一何駛哉！佛取泥<a class="t" id="t0184c23"></a>洹。一何疾哉！世間眼滅。我諸同志，從四方<a class="t" id="t0184c24"></a>來，欲見佛者，望絕已矣。佛難復覩，難復得<a class="t" id="t0184c25"></a>侍，來而不見，皆當悲慕，子何心哉。」</p>
<p><a class="t-linehead" id="t-linehead0184c25"></a>佛問<a class="t" id="t0184c26"></a>比丘：「阿難胡為？」對曰：「在後悲泣。」</p>
<p><a class="t-linehead" id="t-linehead0184c26"></a>佛謂阿難：<a class="t" id="t0184c27"></a>「汝莫啼也。何則？自汝侍佛已來，身行常慈，<a class="t" id="t0184c28"></a>口行亦慈，心行亦慈，恕以施安，念慮詳審，<a class="t" id="t0184c29"></a>有心於佛，雖彼往昔過佛侍者，為最供養不<a class="t" id="t0185a01"></a>得踰汝；亦彼當來，及現在佛之有侍者，盡<a class="t" id="t0185a02"></a>心供養不得踰汝。何者？汝達於佛，而知宜適。<a class="t" id="t0185a03"></a>若眾比丘，每詣佛時，可通見者常得時宜；若<a class="t" id="t0185a04"></a>比丘尼，及清信士，清信女輩，每詣佛時，可<a class="t" id="t0185a05"></a>通見者常得時宜；每眾異學及諸梵志居士<a class="t" id="t0185a06"></a>之輩，來詣請現，可通見者常得時宜。」</p>
<p><a class="t-linehead" id="t-linehead0185a06"></a>佛告<a class="t" id="t0185a07"></a>諸比丘：「天下極貴，轉輪聖王，有四難及自<a class="t" id="t0185a08"></a>然之德。何等四？若其屬國諸剎利王，來親<a class="t" id="t0185a09"></a>詣朝覲者，聖王歡喜，現為說法，皆樂聽受，<a class="t" id="t0185a10"></a>遵承奉行，是一德也。若諸奉道梵志之輩，<a class="t" id="t0185a11"></a>來親詣朝覲者，歡喜引現，為之說法，皆樂<a class="t" id="t0185a12"></a>聽受，遵承奉行，是二德也。若諸理家居士<a class="t" id="t0185a13"></a>之輩，來親詣朝覲者，歡喜引現，為之說法，<a class="t" id="t0185a14"></a>皆樂聽受，遵承奉行，是三德也。若彼儒林<a class="t" id="t0185a15"></a>異學之徒，來親詣朝覲者，聖王輙現，為之<a class="t" id="t0185a16"></a>說法，皆樂聽受，遵承奉行，是四德也。</p><a class="t" id="t0185a17"></a>
<p><a class="t-linehead" id="t-linehead0185a17"></a>「又此比丘賢者阿難，亦有四美難及之德。<a class="t" id="t0185a18"></a>何等四？若諸比丘詣阿難所，即歡喜與相見，<a class="t" id="t0185a19"></a>為說經法，無不開解樂受奉行；諸比丘尼，<a class="t" id="t0185a20"></a>諸清信士，諸清信女，詣阿難所，即歡喜與<a class="t" id="t0185a21"></a>相見，為說經法，無不開解樂受奉行，是其<a class="t" id="t0185a22"></a>第一四德。復有四，賢者阿難，為諸比丘、比<a class="t" id="t0185a23"></a>丘尼，諸清信士，諸清信女，說經法時，心端<a class="t" id="t0185a24"></a>言正，無有二意，聞者恭肅，寂然聽受，以寂<a class="t" id="t0185a25"></a>靜故，阿難博識，無所忘忽，是其第二四德。<a class="t" id="t0185a26"></a>復有四，若諸比丘，諸比丘尼，諸清信士，諸<a class="t" id="t0185a27"></a>清信女，有不解經及法律義，以問阿難，阿難<a class="t" id="t0185a28"></a>即分別說，皆得解釋，出後無不譽阿難者，<a class="t" id="t0185a29"></a>是其第三四德。復有四，佛所說十二部經，<a class="t" id="t0185b01"></a>賢者阿難皆諷誦念識，傳為四輩弟子說，<a class="t" id="t0185b02"></a>如所聞無所增減，亦未曾倦，是為阿難第四<a class="t" id="t0185b03"></a>四德。為難可及，世間無<span class="corr" title="[此&gt;比] cf.【麗】">比</span>。」</p>
<p><a class="t-linehead" id="t-linehead0185b03"></a>是時有化比丘，<a class="t" id="t0185b04"></a>當佛前住，佛言：「比丘！避，莫當吾前。」</p>
<p><a class="t-linehead" id="t-linehead0185b04"></a>賢者阿<a class="t" id="t0185b05"></a>難白佛言：「我得奉侍二十五載，不自識有<a class="t" id="t0185b06"></a>如此比丘，無所關啟，而直前者。」</p>
<p><a class="t-linehead" id="t-linehead0185b06"></a>佛言：「阿難<a class="t" id="t0185b07"></a>是化比丘，又若干劫，為大遵天致神妙有<a class="t" id="t0185b08"></a>威德，憂畏已除，知佛期在夜半，所以來者，<a class="t" id="t0185b09"></a>自今已後，永不見佛故。」</p>
<p><a class="t-linehead" id="t-linehead0185b09"></a>阿難言：「獨是天知<a class="t" id="t0185b10"></a>佛當滅度耶？」</p>
<p><a class="t-linehead" id="t-linehead0185b10"></a>佛言：「從拘夷城東西南北縱廣<a class="t" id="t0185b11"></a>四百八十里，諸天側塞無空缺處，皆憂歎<a class="t" id="t0185b12"></a>騷擾不安，其心念言佛滅度疾。」</p><a class="t" id="t0185b13"></a>
<p><a class="t-linehead" id="t-linehead0185b13"></a>賢者阿難，問佛言：「近此左右，有聞物大國、<a class="t" id="t0185b14"></a>王舍大國、滿羅大國、維耶大國，佛不於彼<a class="t" id="t0185b15"></a>般泥洹，何正於此褊陋小城？」</p>
<p><a class="t-linehead" id="t-linehead0185b15"></a>佛言：「阿難！無<a class="t" id="t0185b16"></a>謂此城為褊陋也。所以者何？古者是國，名<a class="t" id="t0185b17"></a>拘那越大王之都，城長四百八十里，廣二百<a class="t" id="t0185b18"></a>八十里。嚴好如畫，城垣七重，下基四層，起<a class="t" id="t0185b19"></a>高八尋，上廣三尋，皆作黃金、白銀、水精、琉璃、<a class="t" id="t0185b20"></a>四寶瓦<span class="gaiji">［（（惠－心）＊殳）／土］<!--gaiji,,1[（（惠－心）＊殳）／土],2,3--></span>。其壁牒尉彫文剋鏤，地集<span class="gaiji">［番＊瓦］<!--gaiji,,1[番＊瓦],2&#x3F43;,3--></span>瓳，<a class="t" id="t0185b21"></a>及民室屋，皆四寶成。俠道自生長多鄰樹，<a class="t" id="t0185b22"></a>樹亦四寶，其金樹者，銀葉華實，其銀樹者，<a class="t" id="t0185b23"></a>金葉華實，水精琉璃樹亦如是。微風動樹，<a class="t" id="t0185b24"></a>常出五音，其聲濡悲，如五絃琴。樹間浴池，<a class="t" id="t0185b25"></a>池邊集<span class="gaiji">［（（惠－心）＊殳）／土］<!--gaiji,,1[（（惠－心）＊殳）／土],2,3--></span>，步渚相承，中四寶臺，臺陛欄楯，<a class="t" id="t0185b26"></a>屋壁牀机，一切四寶。池中常有雜種蓮華，<a class="t" id="t0185b27"></a>青蓮漚鉢，紫蓮拘恬，黃蓮文那，紅蓮芙蓉，<a class="t" id="t0185b28"></a>四顧成行。其邊道上，又有七種奇華，香氣<a class="t" id="t0185b29"></a>馥芬，冬夏常生，五色光明。其國常聞十二<a class="t" id="t0185c01"></a>種聲：象聲、馬聲、牛聲、車聲、螺聲、鐘聲、鈴聲、<a class="t" id="t0185c02"></a>鼓聲、舞聲、歌聲、諸絃樂聲、誦仁義聲、歎諸<a class="t" id="t0185c03"></a>佛尊行聲。時，有轉輪聖王，名大快見，主四<a class="t" id="t0185c04"></a>天下，以正法治，自然七寶：一金輪寶，二白<a class="t" id="t0185c05"></a>象寶，三紺馬寶，四神珠寶，五玉女寶，六理<a class="t" id="t0185c06"></a>家寶，七聖導寶。王有四神德，為童儒時，<a class="t" id="t0185c07"></a>八萬四千歲；為太子時，八萬四千歲；為轉<a class="t" id="t0185c08"></a>輪王，八萬四千歲；退服法衣，八萬四千歲；<a class="t" id="t0185c09"></a>凡壽三十三萬六千歲，是其一神德也。王能<a class="t" id="t0185c10"></a>飛行，遊四天下，七寶導從，所至臣屬，是其<a class="t" id="t0185c11"></a>二神德也。端正美色，強健少疾，身中和適，<a class="t" id="t0185c12"></a>不寒不熱，是其三神德也。威神殊勝，心常<a class="t" id="t0185c13"></a>和悅，明見正道，以法化民，是其四神德也。<a class="t" id="t0185c14"></a>王每出遊，布施興福，恣人所欲，求漿與漿，<a class="t" id="t0185c15"></a>求食與食，衣被車馬，華香錢寶，不逆人意，<a class="t" id="t0185c16"></a>慈於民物如父愛子，士民慕王如子仰父。王<a class="t" id="t0185c17"></a>每出遊，勑御徐行，使國士民，久得視見，體<a class="t" id="t0185c18"></a>性淳仁，四方太平，又是其至德也。所部諸<a class="t" id="t0185c19"></a>國，凡八萬四千，小王每朝覲時，王大快見<a class="t" id="t0185c20"></a>皆請上殿，歡喜安慰，為說正法，問國所乏；<a class="t" id="t0185c21"></a>諸王答讓，受天重賜，自足為樂。王又勑使，<a class="t" id="t0185c22"></a>各嚴所治，令如我殿，以正法化，勿枉天民。<a class="t" id="t0185c23"></a>輙賜諸王，衣冠履靺，車輿寶物，受詔辭出，<a class="t" id="t0185c24"></a>莫不歡喜。</p>
<p><a class="t-linehead" id="t-linehead0185c24"></a>「是時大王所治法殿，長四十里，<a class="t" id="t0185c25"></a>層陛四重，悉黃金白銀水精琉璃，屋壁欄<a class="t" id="t0185c26"></a>楯柱梁楣櫨，枌橑棟宇，其上覆及下地，牀<a class="t" id="t0185c27"></a>座机筵，皆是四寶。又法殿上，有八萬四<a class="t" id="t0185c28"></a>千交露輿枰悉施斗帳，金交露枰前施銀<a class="t" id="t0185c29"></a>隥，銀枰金隥，水精琉璃枰隥亦然。其交<a class="t" id="t0186a01"></a>露間，垂華懸果，四寶雜廁，所覆帳上，金銀<a class="t" id="t0186a02"></a>織成赤罽文繡綾綺雜色，四角珊瑚，交露<a class="t" id="t0186a03"></a>中施四寶，獨座其殿，四面浴池，各縱廣一<a class="t" id="t0186a04"></a>由延，俠池生多鄰樹八萬四千株，長一由延，<a class="t" id="t0186a05"></a>諸交露枰。大王出者，即以駕象。彼時，快見<a class="t" id="t0186a06"></a>以其所有，施福甚眾，日旦當請沙門梵志<a class="t" id="t0186a07"></a>上殿飯食。王自思念：『日月流逝，而吾將老，<a class="t" id="t0186a08"></a>當用是五所欲寶舘作等，欲自約損，修<a class="t" id="t0186a09"></a>清淨行。』即但與一侍士，俱升法殿，入金交<a class="t" id="t0186a10"></a>露，坐銀御床，思惟天下，貪婬無奇，生者要<a class="t" id="t0186a11"></a>死，形骸歸土，所有萬物，一切無常。王起入<a class="t" id="t0186a12"></a>銀交露，坐金御床，念合會者，皆當別離，戀<a class="t" id="t0186a13"></a>慕無益，當棄恩愛，淨修梵行。已又起之水<a class="t" id="t0186a14"></a>精交露，坐琉璃床，自念當與老病死競，改<a class="t" id="t0186a15"></a>心易行，除婬怒癡，思無為道。已又起入琉<a class="t" id="t0186a16"></a>璃交露，坐水精床，專精自思，當棄世間貪<a class="t" id="t0186a17"></a>欲惡法，思無為道，守惟清淨，成一禪行。如<a class="t" id="t0186a18"></a>是至久，周遍諸枰。</p>
<p><a class="t-linehead" id="t-linehead0186a18"></a>「於是八萬四千玉女共白<a class="t" id="t0186a19"></a>第一玉女寶言：『天后所知，我等聞者，未復<a class="t" id="t0186a20"></a>親侍，守情執敬，願欲朝見。』答言：『諸弟還<a class="t" id="t0186a21"></a>自嚴飾，當俱朝見。』即告聖導：『我等婦女，久<a class="t" id="t0186a22"></a>未親侍，敬仰之心，皆欲朝見。』導臣即駕八<a class="t" id="t0186a23"></a>萬四千象，犀甲金飾，絡用寶珠，白象王，朱<a class="t" id="t0186a24"></a>鬣尾為第一，八萬四千馬，犀甲金飾，絡<a class="t" id="t0186a25"></a>用寶珠，力馬王，紺青身朱鬣尾為第一，<a class="t" id="t0186a26"></a>八萬四千車，犀革之甲，飾用四寶，聖導<a class="t" id="t0186a27"></a>臣為第一，八萬四千女，女載一車，玉女寶<a class="t" id="t0186a28"></a>為第一，諸王導從，詣法殿下。侍士白言：<a class="t" id="t0186a29"></a>『諸象馬車，夫人小王，皆來欲見。』王勅侍士，<a class="t" id="t0186b01"></a>施床殿下，王下法殿，見八萬四千女，服飾<a class="t" id="t0186b02"></a>靡麗。時，民歎曰：『是難言也。王者嚴女，乃至<a class="t" id="t0186b03"></a>於此。』玉女對曰：『我等久違，不得親侍，故嚴<a class="t" id="t0186b04"></a>服來，願得朝見。』</p><a class="t" id="t0186b05"></a>
<p><a class="t-linehead" id="t-linehead0186b05"></a>「於是王坐，諸女皆前，稽首畢一面坐，玉女寶<a class="t" id="t0186b06"></a>前白言：『今是一切諸象馬車，玉女小王，自天<a class="t" id="t0186b07"></a>所有，願小王顧意留心娛志。又八萬四千國，<a class="t" id="t0186b08"></a>天王都為第一，八萬四千枰，大正枰為第<a class="t" id="t0186b09"></a>一，願天留意，以養性命。』王答曰：『弟！吾所以<a class="t" id="t0186b10"></a>宿夜約己自損，正心行慈者，但欲遠離此貪<a class="t" id="t0186b11"></a>欲耳。何則？女人嫉妬之態，殃及吾身，是以捨<a class="t" id="t0186b12"></a>欲，願離斯咎。』玉女寶埀泣言：『天王何為，獨<a class="t" id="t0186b13"></a>割愛欲，謂我為弟？離弃恩情，絕群女望。願<a class="t" id="t0186b14"></a>聞天王，所以戒之，正心行慈，為之奈何？我等<a class="t" id="t0186b15"></a>亦願，相率修之。』王曰：『慈心正行，不墮諸漏，<a class="t" id="t0186b16"></a>棄損貪欲，修德守淨，念生日少而命逝疾，<a class="t" id="t0186b17"></a>人物輩非常，唯道為真，吾是以於諸象馬輿<a class="t" id="t0186b18"></a><span class="corr" title="[秤&gt;枰] cf.【麗】">枰</span>郡國小王婦女愛欲，一切遠離，不復繫意，<a class="t" id="t0186b19"></a>欲自憂身。觀天地間，無生不終，諸弟各宜<a class="t" id="t0186b20"></a>正心行慈，無以放恣墮諸漏也。』玉女寶乃抆<a class="t" id="t0186b21"></a>淚言：『今天王約己自損，不欲墮漏，念生日少<a class="t" id="t0186b22"></a>而命逝疾，潛居憂身，守修清淨，計諸人物，無<a class="t" id="t0186b23"></a>生不終，違遠所有，不以污意，願奉明戒，不敢<a class="t" id="t0186b24"></a>有忘。』王以慈心，答謝諸女，皆遣去。還升法殿<a class="t" id="t0186b25"></a>入金交露枰。坐念慈心，都忘怨恨，無所嫉<a class="t" id="t0186b26"></a>惡，進思大道，無量德行，普慈世間，而自約省<a class="t" id="t0186b27"></a>己。復起入銀交露枰，坐念悲心，都忘怨恨，<a class="t" id="t0186b28"></a>無所嫉惡，進思大道，無量德行，普悲世間，而<a class="t" id="t0186b29"></a>自約省己。復起入水精交露枰，坐念喜心，<a class="t" id="t0186c01"></a>都忘怨恨，無所嫉惡，進思大道，無量德行，普<a class="t" id="t0186c02"></a>和世間，而自約省己。復起入琉璃交露枰，<a class="t" id="t0186c03"></a>坐念護心，都忘怨恨，無所嫉惡，進思大道，無<a class="t" id="t0186c04"></a>量德行，一切欲護，而自約省。以惟行此四大<a class="t" id="t0186c05"></a>梵行，却愛欲意，多修清淨。王行如是，便得自<a class="t" id="t0186c06"></a>在，死時安隱，身無痛痒，譬如力士美飯一<a class="t" id="t0186c07"></a>飡之頃，魂神逝生第七梵天。</p>
<p><a class="t-linehead" id="t-linehead0186c07"></a>「時，轉輪王大快<a class="t" id="t0186c08"></a>見者，則故世我身也。如是，阿難！誰能知此，昔<a class="t" id="t0186c09"></a>我宿命，作轉輪王自然七寶，行正法有四德，<a class="t" id="t0186c10"></a>常能不貪。彼時，拘夷城傍行四百八十里，皆<a class="t" id="t0186c11"></a>在天王城中。吾前是時，又為剎利王，已六投<a class="t" id="t0186c12"></a>骨於此地中，并彼為七。今得作佛，已斷生死，<a class="t" id="t0186c13"></a>從是已後，不復造身。我亦一切皆已周竟，現<a class="t" id="t0186c14"></a>於東方南方西方北方，隨方教化，三月輙移，<a class="t" id="t0186c15"></a>終措骨此。」</p><a class="t" id="t0186c16"></a>
<p><a class="t-linehead" id="t-linehead0186c16"></a>賢者阿難白佛言：「佛滅度後，當作何葬？」</p>
<p>佛言：<a class="t" id="t0186c17"></a>「汝默，梵志居士，自樂為之。」</p>
<p><a class="t-linehead" id="t-linehead0186c17"></a>又問：「梵志居士，<a class="t" id="t0186c18"></a>為葬法當云何？」</p>
<p><a class="t-linehead" id="t-linehead0186c18"></a>佛言：「當如轉輪王法，用新劫<a class="t" id="t0186c19"></a>波錦纏身體已，以五百張<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>次如纏之，內<a class="t" id="t0186c20"></a>身金棺，灌以麻油澤膏畢，舉金棺，置於第二<a class="t" id="t0186c21"></a>大鐵槨中，眾香<span class="gaiji">［卄／積］<!--gaiji,,1[卄／積],2&#x27090;,3--></span>上，而闍維之。訖收舍利，<a class="t" id="t0186c22"></a>於四衢道，立塔起廟，表剎懸繒，奉施華香，拜<a class="t" id="t0186c23"></a>謁禮事，是為轉輪王之葬法也。」</p>
<p><a class="t-linehead" id="t-linehead0186c23"></a>佛勅阿難：「汝<a class="t" id="t0186c24"></a>行入城，告諸華氏，佛中夜當滅度，所欲施作，<a class="t" id="t0186c25"></a>當曼時為，無從後悔；欲面從佛得開解者，<a class="t" id="t0186c26"></a>宜及是時。」即受教行，入拘夷城。見五百諸華<a class="t" id="t0186c27"></a>氏，慕會議語，阿難報諸尊者：「佛夜半當滅度，<a class="t" id="t0186c28"></a>所欲施作，當曼時為，無從後悔；欲面從佛<a class="t" id="t0186c29"></a>得開解者，宜及時行。」眾人皆驚，而悲歎言：「何<a class="t" id="t0187a01"></a>其大駛！佛取泥洹。何其大疾！世間眼<a class="t" id="t0187a02"></a>滅。」哀慟之聲聞于宮中。</p>
<p><a class="t-linehead" id="t-linehead0187a02"></a>王遣太子并諸華氏，<a class="t" id="t0187a03"></a>各將家屬，俱詣雙樹。到白阿難：「欲前禮問。」阿<a class="t" id="t0187a04"></a>難入啟：「太子阿晨，與諸豪姓家屬，俱來受三<a class="t" id="t0187a05"></a>自歸，不遠是夜。」佛請入，即皆前稽首畢一面<a class="t" id="t0187a06"></a>坐。太子言：「佛身滅度，何其太疾。」佛報言：<a class="t" id="t0187a07"></a>「吾本已說，世間非真，無可樂者，凡人貪壽，<a class="t" id="t0187a08"></a>思戀五欲，惑而無利，但增生死，更苦無量。<a class="t" id="t0187a09"></a>今我為佛，以得自然無欲，於此又宜自勉，<a class="t" id="t0187a10"></a>天下智者，常願見佛，樂聞經法，已有是意，<a class="t" id="t0187a11"></a>當務立信、立戒、布施、多聞廣學、智慧，建此五<a class="t" id="t0187a12"></a>志以離垢慳，然則世世當受富貴，名譽遠<a class="t" id="t0187a13"></a>聞，生天安樂，可得泥洹。」佛說已，太子及諸<a class="t" id="t0187a14"></a>華氏，皆作禮去。</p>
<p><a class="t-linehead" id="t-linehead0187a14"></a>於是，王與國中男女大小十<a class="t" id="t0187a15"></a>四萬眾，以人定時，出詣雙樹，到白阿難，請<a class="t" id="t0187a16"></a>見受誨，前啟佛請入。王將國中賢善者，進稽<a class="t" id="t0187a17"></a>首畢一面坐，前無燈火，佛放頂光照二千里。<a class="t" id="t0187a18"></a>佛言：「勞苦大王與群臣來。」王曰：「佛當滅度，<a class="t" id="t0187a19"></a>有何勅誡？」佛報王：「自我得佛四十九歲，所<a class="t" id="t0187a20"></a>說經戒一切具悉，王國賢才，皆已採取。」王<a class="t" id="t0187a21"></a>與群臣，慘然皆悲。佛告王：「自古已來，天神<a class="t" id="t0187a22"></a>人物，無生不死，死而不滅，唯泥洹快。王胡<a class="t" id="t0187a23"></a>為啼？但當念善，改往修來，以政治國，無加<a class="t" id="t0187a24"></a>卒暴，厚待賢良，赦宥小過，務行四恩，以綏<a class="t" id="t0187a25"></a>眾心。何等四？一當布施給護不足，二當仁愛<a class="t" id="t0187a26"></a>視民如子，三當利人化以善正，四當同利<a class="t" id="t0187a27"></a>與下共歡。王如是者常得其福。我宿命時，行<a class="t" id="t0187a28"></a>此四恩，積無數世，故得作佛，初<span class="corr" title="[&gt;得] cf.【麗】">得</span>佛已，見泥<a class="t" id="t0187a29"></a>洹喜。」自說頌曰：</p><a class="t" id="t0187b01"></a><blockquote class="gatha">
<p>「今覺佛極尊，　　捨婬淨無漏，<a class="t" id="t0187b02"></a><br>
智為天人導，　　從者得喜豫。<a class="t" id="t0187b03"></a><br>
夫福報至快，　　妙願志皆成，<a class="t" id="t0187b04"></a><br>
勇疾得上脫，　　吾將逝泥洹。」</p>
</blockquote><a class="t" id="t0187b05"></a>
<p><a class="t-linehead" id="t-linehead0187b05"></a>王與來者，皆起禮佛，遶三匝而去。</p><a class="t" id="t0187b06"></a>
<p><a class="t-linehead" id="t-linehead0187b06"></a>是時城中，有老異學，年百二十，名曰須跋，<a class="t" id="t0187b07"></a>聞佛夜半當取滅度，自念：「吾有法望之疑，常<a class="t" id="t0187b08"></a>願瞿曇一解，我意當及。」是時即起，自力行<a class="t" id="t0187b09"></a>到雙樹，白阿難言：「吾聞瞿曇，<span class="corr" title="[斯&gt;期] cf.【麗】">期</span>在夜半，請<a class="t" id="t0187b10"></a>見決疑。」阿難言：「止！止！須跋！無擾佛也。」須跋<a class="t" id="t0187b11"></a>固請至再三曰：「吾聞佛為如來、至真、正諦覺、<a class="t" id="t0187b12"></a>明行成已、善逝、世間解、無上士、導法御、天人<a class="t" id="t0187b13"></a>師，號佛、眾祐，甚難遭值，如漚曇華，百千萬<a class="t" id="t0187b14"></a>世時時一有，願一見折所疑。」阿難以為勞<a class="t" id="t0187b15"></a>擾如來，故不欲通。佛神心徹聽，清淨過人，<a class="t" id="t0187b16"></a>從裏知之，即勅阿難：「勿禁止，聽使入，是為<a class="t" id="t0187b17"></a>最後當度異學須跋者也。」須跋得入，忻然<a class="t" id="t0187b18"></a>悅豫，善心生焉，見佛歡喜，禮問恭辭，氣重<a class="t" id="t0187b19"></a>揖讓畢一面住，白佛言：「欲有所問，豈有閑<a class="t" id="t0187b20"></a>暇，一決其疑？」佛言：「便問，恣汝所欲，聞可得<a class="t" id="t0187b21"></a>解。」</p>
<p><a class="t-linehead" id="t-linehead0187b21"></a>須跋問曰：「今世學者，各自稱師，有古龜<a class="t" id="t0187b22"></a>氏，有無失氏，有志行氏，有白鷺子氏，有延<a class="t" id="t0187b23"></a>壽氏，有計金樊氏，有多積願氏，有尼犍子，<a class="t" id="t0187b24"></a>彼八子者，有所述乎，自知之也。」</p>
<p><a class="t-linehead" id="t-linehead0187b24"></a>佛告須跋：<a class="t" id="t0187b25"></a>「彼與佛異，子曹自作貪生猗想，以邪之道，<a class="t" id="t0187b26"></a>一曰邪見，不知今世後世，所作自得，好以<a class="t" id="t0187b27"></a>卜占享祀求福。二曰邪思，念在愛欲，有諍<a class="t" id="t0187b28"></a>怒心。三曰邪言，虛偽諂諛，佞讒綺語。四曰<a class="t" id="t0187b29"></a>邪行，殺生貪取，有婬妷意。五曰邪命，求<a class="t" id="t0187c01"></a>利衣食，不以正道。六曰邪治，惡不能止，善<a class="t" id="t0187c02"></a>不能行。七曰邪志，志貪常樂，痛身謂淨。八<a class="t" id="t0187c03"></a>曰邪定，專意所望，不見出要。如是須跋！昔<a class="t" id="t0187c04"></a>我出家，十有二年，道成得佛，開說經法，<a class="t" id="t0187c05"></a>但五十載，自從捨家，有戒、有定、有慧、有解、<a class="t" id="t0187c06"></a>得度知見，說正道者，唯佛沙門，非凡異也。<a class="t" id="t0187c07"></a>吾本所履，有八真道，第一沙門，亦從是得，<a class="t" id="t0187c08"></a>二三至四，皆從是成，若不見此八真道者，<a class="t" id="t0187c09"></a>彼為不得沙門四道。所謂八真道者，一為<a class="t" id="t0187c10"></a>正見，見今世後世，作善有福，為惡得殃，知<a class="t" id="t0187c11"></a>苦知習，滅行得道。二為正思，思樂出家，<a class="t" id="t0187c12"></a>去諍怒心。三為正言，言諦至誠，柔軟忠信。<a class="t" id="t0187c13"></a>四為正行，不殺不邪，無有婬心。五為正命，<a class="t" id="t0187c14"></a>求利衣食，以道不邪。六為正治，抑制惡行，<a class="t" id="t0187c15"></a>發起善意。七為正志，志惟四觀身痛意法，<a class="t" id="t0187c16"></a>解非常苦非身非淨。八為正定，一向無為，<a class="t" id="t0187c17"></a>成四禪行，沙門梵志，履此八正，乃成四道，<a class="t" id="t0187c18"></a>能師子吼，我賢弟子，行無放逸世間意滅，<a class="t" id="t0187c19"></a>故得羅漢。」</p>
<p><a class="t-linehead" id="t-linehead0187c19"></a>於是須跋，謂阿難言：「快哉賢者，是<a class="t" id="t0187c20"></a>利弘美，寔未曾有。蓋上弟子，得值此者，不<a class="t" id="t0187c21"></a>亦妙乎。今受聖恩，乃聞是法，願得捨家，受<a class="t" id="t0187c22"></a>成就戒。」</p>
<p><a class="t-linehead" id="t-linehead0187c22"></a>阿難白佛：「異學須跋！願受眾祐自<a class="t" id="t0187c23"></a>然法律，捨家就戒沙門之行。」</p>
<p><a class="t-linehead" id="t-linehead0187c23"></a>佛以可其就戒<a class="t" id="t0187c24"></a>之志，曰：「是吾末後得證見淨者，異學須跋<a class="t" id="t0187c25"></a>也。」即授戒為比丘，一心受不放逸，以健制<a class="t" id="t0187c26"></a>以志惟以斷却，如所欲下鬚髮被袈裟，以家<a class="t" id="t0187c27"></a>之信離家，為道得法，意具淨行，自知作證，<a class="t" id="t0187c28"></a>成解究暢，為行如應，已意通知。賢者須跋<a class="t" id="t0187c29"></a>已度世得應真，坐自念：「吾不能待佛般泥洹。」<a class="t" id="t0188a01"></a>便先滅度，而佛後焉。</p><a class="t" id="t0188a02"></a>
<p><a class="t-linehead" id="t-linehead0188a02"></a>彼時，佛告諸比丘：「我滅度後，儻有如此外學<a class="t" id="t0188a03"></a>他術在異生輩，欲棄束髮來踐法渚，沐浴<a class="t" id="t0188a04"></a>清化，捨家就戒，當聽可彼以為沙門。何則？<a class="t" id="t0188a05"></a>用彼有大意故。當先誡之三月，知能自損<a class="t" id="t0188a06"></a>用心與不？若言行相應者，為能捨罪，先授<a class="t" id="t0188a07"></a>十戒，三年無失，乃與二百五十戒；其十戒<a class="t" id="t0188a08"></a>為本，二百四十戒為禮節威儀。能行此者，諸<a class="t" id="t0188a09"></a>天代喜。又凡悕望受律就戒作沙門者，有<a class="t" id="t0188a10"></a>四因<span class="corr" title="[綠&gt;緣] cf.【麗】">緣</span>，皆有慕樂近道之意，我滅度後，或<a class="t" id="t0188a11"></a>離縣官，求作沙門；或年老耆，求作沙門；或<a class="t" id="t0188a12"></a>貧困劣，求作沙門；或習正行，求作沙門。若<a class="t" id="t0188a13"></a>夫賢才習正，耆老貧困，及離縣官，來為道<a class="t" id="t0188a14"></a>者，其於衣食，趣得而已；受誦法言，如有梵<a class="t" id="t0188a15"></a>行，可得久住，猶為從是令多人安多人得度，<a class="t" id="t0188a16"></a>世間得依，利諸天人，是故曰從法者，現世<a class="t" id="t0188a17"></a>得安，現世得解，當善諦受。彼為何法令現<a class="t" id="t0188a18"></a>世安得解度者？謂佛所說十二部經：一文，<a class="t" id="t0188a19"></a>二歌，三記，四頌，五譬喻，六本記，七事解，<a class="t" id="t0188a20"></a>八生傳，九廣博，十自然，十一道行，十二兩<a class="t" id="t0188a21"></a>現，是名為法。若以奉持，護如法者，即現世<a class="t" id="t0188a22"></a>安，可得解度，但當諦受，護持諷誦，正心思<a class="t" id="t0188a23"></a>惟，令清淨道，得以久住。汝諸弟子，當自勗<a class="t" id="t0188a24"></a>勉，無以懈慢，謂佛已去，莫可歸也。必承法<a class="t" id="t0188a25"></a>教，常用半月，望晦講戒，六齋之日，高座誦<a class="t" id="t0188a26"></a>經，歸心於經，令如佛在。又族姓子族姓女，<a class="t" id="t0188a27"></a>所當追念，為有四事：一曰佛為菩薩初下<a class="t" id="t0188a28"></a>生時，二曰佛始得道妙正覺時，三曰上頭<a class="t" id="t0188a29"></a>說經轉法輪時，四曰棄所受餘無為之情般<a class="t" id="t0188b01"></a>泥洹時。當論思此，念佛生時，福德如是；佛<a class="t" id="t0188b02"></a>得道時，神力如是；轉法輪時，度人如是；將<a class="t" id="t0188b03"></a>滅度時，遺法如是。次中末時，有思念此，<a class="t" id="t0188b04"></a>起意行者，皆生天上。若以受此而有疑望，<a class="t" id="t0188b05"></a>非意在佛及法聖眾，苦習盡道，汝諸比丘，<a class="t" id="t0188b06"></a>當解所問令如我在，為以是語面所問佛亦<a class="t" id="t0188b07"></a>真弟子，自所問告及從我解說之。」</p>
<p><a class="t-linehead" id="t-linehead0188b07"></a>賢者阿<a class="t" id="t0188b08"></a>難，在後扇佛，應曰：「唯諾，皆已願樂，無一<a class="t" id="t0188b09"></a>比丘有疑非意於佛法眾四諦者也。」</p>
<p><a class="t-linehead" id="t-linehead0188b09"></a>佛語阿<a class="t" id="t0188b10"></a>難：「其已願樂如來正化，於佛法眾苦習盡<a class="t" id="t0188b11"></a>道，無所疑者，當棄貪欲慢悷之心，遵承<a class="t" id="t0188b12"></a>佛教，以精進受，默惟道行，是為最後佛之<a class="t" id="t0188b13"></a>遺令，必共順之。汝諸比丘，觀佛儀容，難<a class="t" id="t0188b14"></a>復得覩，却後一億四千餘歲，乃當復有彌勒<a class="t" id="t0188b15"></a>佛耳，難常遇也。天下有漚曇鉢，不華而實，<a class="t" id="t0188b16"></a>若其生華，則世有佛。佛為世間日，恒憂除<a class="t" id="t0188b17"></a>眾冥，自我為聖師，年至七十九，所應作者，<a class="t" id="t0188b18"></a>亦已究暢，汝其勉之，夜已半矣。」</p><a class="t" id="t0188b19"></a>
<p><a class="t-linehead" id="t-linehead0188b19"></a>於是佛作一禪之思惟，通第一禪，又起二<a class="t" id="t0188b20"></a>禪之思惟，通第二禪，又起三禪之思惟，<a class="t" id="t0188b21"></a>通第三禪，又起四禪之思惟，通第四禪；又<a class="t" id="t0188b22"></a>起空無際之思惟，通空無際，又起識無量<a class="t" id="t0188b23"></a>之思惟，通識無量，又起無所用之思惟，<a class="t" id="t0188b24"></a>通無所用，又起不想入之思惟，通不想入；<a class="t" id="t0188b25"></a>又起想知滅之思惟，通想知滅。是時阿難，<a class="t" id="t0188b26"></a>問阿那律：「佛已滅度耶？」答言：「<span class="corr" title="[末&gt;未] cf.【麗】">未</span>也。佛方思<a class="t" id="t0188b27"></a>念想知滅之思惟。」阿難言：「昔聞佛說，從<a class="t" id="t0188b28"></a>四禪思惟，至於無知棄所受餘無為之情，乃<a class="t" id="t0188b29"></a>般泥曰。」</p>
<p><a class="t-linehead" id="t-linehead0188b29"></a>時，佛捨想知滅還思不想入，捨不<a class="t" id="t0188c01"></a>想入思無所用，捨無所用思識無量，捨識無<a class="t" id="t0188c02"></a>量思空無際；捨空無際思第四禪，捨於四禪<a class="t" id="t0188c03"></a>思第三禪，捨於三禪思第二禪，捨於二禪思<a class="t" id="t0188c04"></a>第一禪；從一禪思復至三禪，便從四禪反於<a class="t" id="t0188c05"></a>無知棄所受餘泥洹之情，便般泥洹。</p>
<p><a class="t-linehead" id="t-linehead0188c05"></a>當此之<a class="t" id="t0188c06"></a>時，地大震動，諸天龍神，側塞空中，散華<a class="t" id="t0188c07"></a>如雨，莫不歎慕，而來供養。時，第二天帝釋，<a class="t" id="t0188c08"></a>下說頌曰：</p><a class="t" id="t0188c09"></a><blockquote class="gatha">
<p>「陰行無有常，　　但為興衰法，<a class="t" id="t0188c10"></a><br>
生者無不死，　　佛滅之為樂。」</p>
</blockquote><a class="t" id="t0188c11"></a>
<p><a class="t-linehead" id="t-linehead0188c11"></a>第七梵天下說頌曰：</p><a class="t" id="t0188c12"></a><blockquote class="gatha">
<p>「妙哉佛已棄，　　一切世間猗，<a class="t" id="t0188c13"></a><br>
廣遺清淨教，　　三界中無比，<a class="t" id="t0188c14"></a><br>
神真力無畏，　　光明滅於茲。」</p>
</blockquote><a class="t" id="t0188c15"></a>
<p><a class="t-linehead" id="t-linehead0188c15"></a>賢者阿那律說頌曰：</p><a class="t" id="t0188c16"></a><blockquote class="gatha">
<p>「佛已無為住，　　不用出入息，<a class="t" id="t0188c17"></a><br>
本由自然來，　　靈耀於是沒。<a class="t" id="t0188c18"></a><br>
意淨無所著，　　為人受斯疾，<a class="t" id="t0188c19"></a><br>
施惠教已遍，　　乃退歸寂滅。<a class="t" id="t0188c20"></a><br>
惟茲遇佛者，　　莫不蒙恩澤，<a class="t" id="t0188c21"></a><br>
今已淪清虛，　　求了時復出。」</p>
</blockquote><a class="t" id="t0188c22"></a>
<p><a class="t-linehead" id="t-linehead0188c22"></a>是時諸比丘，皆騷擾徘徊呼言：「駃哉！佛般<a class="t" id="t0188c23"></a>泥曰。一何疾哉！世間眼滅。」中有憂歎，自<a class="t" id="t0188c24"></a>悲念世間苦，不得是道；中有尸視惟心猗有<a class="t" id="t0188c25"></a>從因緣起，以作復作，受非常苦，生輙有死，<a class="t" id="t0188c26"></a>死則復生，生死往來，精神不滅，莫致是處。<a class="t" id="t0188c27"></a>賢者阿那律言：「止！止！阿難！曉眾比丘，上天見<a class="t" id="t0188c28"></a>此以為荒迷；安有捨家入自然律而不能用<a class="t" id="t0188c29"></a>法利自解？」阿難拭淚而問：「上有幾天？」答曰：「從<a class="t" id="t0189a01"></a>威耶越，至漚荼廟，及熙連河四百八十里，諸<a class="t" id="t0189a02"></a>天充滿，無有空缺。徘徊騷擾，皆言：『駃哉！佛<a class="t" id="t0189a03"></a>般泥曰。亦大疾哉！世間眼滅。』中有憂歎，自<a class="t" id="t0189a04"></a>悲念世間苦，貪欲所蔽，不見斯道；或相曉言：<a class="t" id="t0189a05"></a>『佛說生死本從緣起，意作復作，受非常苦，生<a class="t" id="t0189a06"></a>輙有死，死則復生，識隨行走，莫知泥洹。佛<a class="t" id="t0189a07"></a>已度世，宜各精進，夜至過半。』」阿那律令阿<a class="t" id="t0189a08"></a>難入告城中：「佛已滅度，所欲施作，宜及時<a class="t" id="t0189a09"></a>為。」</p>
<p><a class="t-linehead" id="t-linehead0189a09"></a>阿難入告城中，諸華聞之，莫不驚愕，踊<a class="t" id="t0189a10"></a>躃悲言：「何其駃乎！佛般泥曰。何其疾乎！<a class="t" id="t0189a11"></a>世間眼滅。」舉城中相會聚，奉持華香，詣佛<a class="t" id="t0189a12"></a>舍利，稽首作禮，承事供養，共問阿難：「葬法云<a class="t" id="t0189a13"></a>何？」答如教說，轉輪王法，佛當復勝。諸豪姓<a class="t" id="t0189a14"></a>言：「寧可<span class="corr" title="[僻&gt;假] cf.【麗】">假</span>期七日，欲奉伎樂華香燈燭，展我<a class="t" id="t0189a15"></a>曹心。」阿難答言：「恣聽所欲。」諸華即共作，<a class="t" id="t0189a16"></a>黃金甖，黃金輿床，黃金棺，為鐵槨，具新劫<a class="t" id="t0189a17"></a>波錦五百張<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>。是時四面人眾，周滿四百<a class="t" id="t0189a18"></a>八十里中，皆齎伎樂華香，來詣雙樹，共舉佛<a class="t" id="t0189a19"></a>身，置黃金床上，而以伎樂，禮事供養。</p><a class="t" id="t0189a20"></a>
<p><a class="t-linehead" id="t-linehead0189a20"></a>於是諸華選眾童男，使扶持輿床，欲至漚<a class="t" id="t0189a21"></a>荼神地，如闍維之，而諸童子不能得前近佛<a class="t" id="t0189a22"></a>舁床；又復更進，至于再三，了不得持。賢<a class="t" id="t0189a23"></a>者阿那律語阿難言：「所以不得舁佛床者，是<a class="t" id="t0189a24"></a>諸天意，欲使諸華童子，倚床左面，諸天右<a class="t" id="t0189a25"></a>面，國人隨後，共舉床入東城門，遍住城中，<a class="t" id="t0189a26"></a>施天樂供養訖，出西城門，置漚荼地，累積<a class="t" id="t0189a27"></a>眾香乃闍維之。」阿難言：「諾。敬如天願。」以告<a class="t" id="t0189a28"></a>諸華，皆曰敬從。即使諸僮左面屬若干種<a class="t" id="t0189a29"></a>繒，繫床左角，天於右面屬諸天繒繫床右角<a class="t" id="t0189b01"></a>而綍之，餘無數天，於虛空中，散天雜華，而<a class="t" id="t0189b02"></a>雨澤香。</p>
<p><a class="t-linehead" id="t-linehead0189b02"></a>是時，婆賢大臣，與拘夷大臣議，欲以<a class="t" id="t0189b03"></a>人樂讚紹天樂俱送舍利，即如所議，徐行<a class="t" id="t0189b04"></a>入東城門，周遍城中，四衢道里巷處<a class="t" id="t0189b05"></a>處住，施華香伎樂，出西城門，到漚荼地，持<a class="t" id="t0189b06"></a>劫波錦纏佛身體，五百張<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>，次纏千過，麻<a class="t" id="t0189b07"></a>油澤膏，灌滿金棺，已內佛身，舉黃金棺，置<a class="t" id="t0189b08"></a>鐵槨中。庫藏既殯，積眾香畢，漚蘇大臣，執<a class="t" id="t0189b09"></a>火而欲燃佛，積火至輙滅，三進不然。賢者<a class="t" id="t0189b10"></a>阿那律語阿難言：「火所以不然者，是諸天意。<a class="t" id="t0189b11"></a>見大迦葉，將五百眾，從波旬來，已在半道，欲<a class="t" id="t0189b12"></a>面禮佛故，使火不燃耳。」阿難言：「諾。敬如天<a class="t" id="t0189b13"></a>願。」</p>
<p><a class="t-linehead" id="t-linehead0189b13"></a>是時，有異道士，名阿夷維，見佛滅度，得<a class="t" id="t0189b14"></a>天曼那羅華，去至半道，迦葉見之就車問：「子<a class="t" id="t0189b15"></a>知我所事聖師佛乎？」即答言：「我舉知之，般<a class="t" id="t0189b16"></a>泥曰已七日，天人普會供養其身，吾從彼<a class="t" id="t0189b17"></a>來，得此天華。」於是迦葉悵然不樂。五百比<a class="t" id="t0189b18"></a>丘中，有徘徊騷擾仰天呼怨：「佛般泥曰，一<a class="t" id="t0189b19"></a>何巨疾！世間眼滅。」中有憂歎悲傷，念世間<a class="t" id="t0189b20"></a>苦，為恩愛縛，不見斯道。迦葉曉言：「諸賢者<a class="t" id="t0189b21"></a>釋憂，當知有身皆從緣起，心作復作，致非常<a class="t" id="t0189b22"></a>苦，生者輙死，死則有生，五道無安，唯泥洹<a class="t" id="t0189b23"></a>樂。未得道者，當求法利，捨有為無所會則<a class="t" id="t0189b24"></a>得矣，攝衣疾行可見佛身。」其眾中有名檀<a class="t" id="t0189b25"></a>頭者，亦釋家子與佛同出，止諸比丘言：「何<a class="t" id="t0189b26"></a>為復憂，我曹從今已得自在，彼老常言：『當應<a class="t" id="t0189b27"></a>行是，不應行是。』今彼長逝不甚往耶？」迦葉<a class="t" id="t0189b28"></a>不悅。行到雙樹至覩佛積，謂阿難言：「及未<a class="t" id="t0189b29"></a>闍維，請見佛身。」阿難對曰：「佛身已纏，淹用<a class="t" id="t0189c01"></a>麻油，藏在金棺，外積眾香，匝灌澤膏，雖未<a class="t" id="t0189c02"></a>闍維，固已難見。」迦葉請至三，阿難答如初，<a class="t" id="t0189c03"></a>以為佛身難復得見。於是佛尸從重棺裏雙<a class="t" id="t0189c04"></a>出兩足，一切見者莫不歡喜，迦葉稽首作禮，<a class="t" id="t0189c05"></a>見佛足上而有異色，仰問阿難：「佛身金色，<a class="t" id="t0189c06"></a>是何故異？」阿難答言：「有羸老母，稽首佛足，<a class="t" id="t0189c07"></a>墮淚其上，故異色耳。」大迦葉又不悅，乃喟<a class="t" id="t0189c08"></a>然讚頌曰：</p><a class="t" id="t0189c09"></a><blockquote class="gatha">
<p>「彼為滅不生，　　不復受老死，<a class="t" id="t0189c10"></a><br>
亦為不復會，　　無有相逢憎。<a class="t" id="t0189c11"></a><br>
本已捨恩愛，　　不為別離憂，<a class="t" id="t0189c12"></a><br>
當為求方便，　　令致得是處。<a class="t" id="t0189c13"></a><br>
佛為五陰淨，　　已斷不復有，<a class="t" id="t0189c14"></a><br>
亦又不為為，　　有受是五陰。<a class="t" id="t0189c15"></a><br>
苦為已畢盡，　　有本亦已除，<a class="t" id="t0189c16"></a><br>
當仂求方便，　　令得如是安。<a class="t" id="t0189c17"></a><br>
佛已斷世間，　　愛欲一切解，<a class="t" id="t0189c18"></a><br>
亦為悉能忍，　　得離諸患難。<a class="t" id="t0189c19"></a><br>
為已自安隱，　　亦致天下安，<a class="t" id="t0189c20"></a><br>
當為稽首是，　　永得度三界。<a class="t" id="t0189c21"></a><br>
佛所說經戒，　　為世間最明，<a class="t" id="t0189c22"></a><br>
已廣現正道，　　審諦無所疑。<a class="t" id="t0189c23"></a><br>
亦遍活天下，　　令得度老死，<a class="t" id="t0189c24"></a><br>
諸得值佛者，　　誰不受弘恩。<a class="t" id="t0189c25"></a><br>
譬月照於夜，　　為除陰冥闇，<a class="t" id="t0189c26"></a><br>
如日照於晝，　　能使天下明。<a class="t" id="t0189c27"></a><br>
亦如電光現，　　為暫照厚雲，<a class="t" id="t0189c28"></a><br>
佛明一時出，　　都已明三界。<a class="t" id="t0189c29"></a><br>
一切所名河，　　無過崑崙河，<a class="t" id="t0190a01"></a><br>
一切名大水，　　亦為無過海。<a class="t" id="t0190a02"></a><br>
一切星宿中，　　月為第一明，<a class="t" id="t0190a03"></a><br>
佛為世間導，　　天上天下尊。<a class="t" id="t0190a04"></a><br>
佛所以度世，　　福施已周匝，<a class="t" id="t0190a05"></a><br>
所說教戒行，　　在在悉分明。<a class="t" id="t0190a06"></a><br>
亦以法流布，　　弟子樂受行，<a class="t" id="t0190a07"></a><br>
令天人鬼神，　　龍敬承行禮。」</p>
</blockquote><a class="t" id="t0190a08"></a>
<p><a class="t-linehead" id="t-linehead0190a08"></a>迦葉說已，稽首佛足，遶積三匝，却住一面。<a class="t" id="t0190a09"></a>諸比丘、比丘尼、清信士、清信女，天、龍、鬼神王、<a class="t" id="t0190a10"></a>天樂神、質諒神、金翅鳥神、愛欲神、蛇軀神，<a class="t" id="t0190a11"></a>各前稽首佛足，遶積三匝，一面住畢。於是<a class="t" id="t0190a12"></a>佛積不燒自燃。賢者阿難，時說頌曰：</p><a class="t" id="t0190a13"></a><blockquote class="gatha">
<p>「佛以中外淨，　　為梵世之身，<a class="t" id="t0190a14"></a><br>
本乘精神下，　　而今措於是。<a class="t" id="t0190a15"></a><br>
錦纏<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>千過，　　不用衣著軀，<a class="t" id="t0190a16"></a><br>
亦不以浣濯，　　如一淨鮮明。」</p>
</blockquote><a class="t" id="t0190a17"></a>
<p><a class="t-linehead" id="t-linehead0190a17"></a>至終其夜，佛積燒盡，自然生四樹：蘇禪尼<a class="t" id="t0190a18"></a>樹、迦維屠樹、阿世鞮樹、尼拘類樹。國諸豪<a class="t" id="t0190a19"></a>姓，共撿佛骨，盛滿黃金甖，置于輿床，舁<a class="t" id="t0190a20"></a>入城中著大殿上，共作伎樂，散華燒香禮事<a class="t" id="t0190a21"></a>供養。時，波旬國諸華氏、可樂國諸拘鄰、<a class="t" id="t0190a22"></a>有衡國諸滿離、神州國諸梵志、維耶國諸<a class="t" id="t0190a23"></a>離揵，聞佛止雙樹般泥曰，各嚴四種兵，象<a class="t" id="t0190a24"></a>兵馬兵車兵步兵，到拘夷止城外，遣使者言：<a class="t" id="t0190a25"></a>「聞佛眾祐止此滅度，彼亦我師，敬慕之心，竝<a class="t" id="t0190a26"></a>來從君，請佛骨分，欲還本土，立起塔廟。」拘<a class="t" id="t0190a27"></a>夷王言：「佛自來此，我當供養，遠苦諸君，舍<a class="t" id="t0190a28"></a>利分不可得。」赤澤國諸釋氏，亦嚴四兵，來<a class="t" id="t0190a29"></a>到報言：「聞佛眾祐止此滅度，是釋聖雄出<a class="t" id="t0190b01"></a>自我親，實我諸父，敬慕之心，來請骨分，還<a class="t" id="t0190b02"></a>立塔廟。」王答如初，不肯與分。摩竭王阿闍<a class="t" id="t0190b03"></a>世，又嚴四兵，度河津來，使梵志毛蹶入問<a class="t" id="t0190b04"></a>消息，致慇懃言：「吾本宿夜，信心友汝，無<a class="t" id="t0190b05"></a>取無諍，今佛眾祐止此滅度，是三界尊實我<a class="t" id="t0190b06"></a>所天，敬慕之心，來請骨分，汝其與我，則我<a class="t" id="t0190b07"></a>與汝所有重寶，願終共之。」王答曰：「佛自來<a class="t" id="t0190b08"></a>此，我當供養，謝汝大王，舍利分不可得也。」<a class="t" id="t0190b09"></a>於是毛蹶，聚眾人作頌告言：</p><a class="t" id="t0190b10"></a><blockquote class="gatha">
<p>「今各撰躬，　　遠來拜首，<a class="t" id="t0190b11"></a><br>
謙遜求分；　　如我不與，<a class="t" id="t0190b12"></a><br>
舉止動眾，　　四兵在此，<a class="t" id="t0190b13"></a><br>
義言不用，　　必命相底。」</p>
</blockquote><a class="t" id="t0190b14"></a>
<p><a class="t-linehead" id="t-linehead0190b14"></a>拘夷國人，亦答頌曰：</p><a class="t" id="t0190b15"></a><blockquote class="gatha">
<p>「遠勞諸君，　　辱屈拜手，<a class="t" id="t0190b16"></a><br>
佛來遺形，　　不敢相許。<a class="t" id="t0190b17"></a><br>
如欲舉眾，　　吾斯亦有，<a class="t" id="t0190b18"></a><br>
俱命相底，　　則未為恐。」</p>
</blockquote><a class="t" id="t0190b19"></a>
<p><a class="t-linehead" id="t-linehead0190b19"></a>梵志毛蹶，曉眾人言：「諸君皆宿夜承佛嚴教，<a class="t" id="t0190b20"></a>日誦法言，心服仁化；一切眾生，尚念欲安，<a class="t" id="t0190b21"></a>且佛大慈故，燒形遺骨，欲廣祐天下，何宜當<a class="t" id="t0190b22"></a>為毀本惠意，舍利現在但當分耳。」眾咸稱善，<a class="t" id="t0190b23"></a>皆詣舍利，<span class="gaiji">稽<!--gaiji,稽,1[（禾＊尤）／上／日],2&#x25873;,3--></span>首畢一面住，乃共使毛蹶分之。<a class="t" id="t0190b24"></a>於是毛蹶持一甖受石許，蜜塗其裏，分為八<a class="t" id="t0190b25"></a>分已，白眾言：「吾既敬佛，亦嘉眾意，願得著<a class="t" id="t0190b26"></a>甖舍利，歸起塔廟。」皆言智哉，是為知時，即共<a class="t" id="t0190b27"></a>聽與。又有梵志，名溫違，白眾人言：「竊慕善<a class="t" id="t0190b28"></a>意，乞地燋炭，歸起塔廟。」皆言與之。後有衡<a class="t" id="t0190b29"></a>國異道士，求得地灰。於時八國得佛八分舍<a class="t" id="t0190c01"></a>利，各還起塔，皆甚嚴好。梵志毛蹶，種邑道<a class="t" id="t0190c02"></a>人大溫違，還俾賁邑，衡國道士得地灰，歸<a class="t" id="t0190c03"></a>皆起塔廟。舍利八分有八塔，第九甖塔，第十<a class="t" id="t0190c04"></a>炭塔，第十一灰塔。</p>
<p><a class="t-linehead" id="t-linehead0190c04"></a>佛從四月八日生，四月<a class="t" id="t0190c05"></a>八日捨家出，四月八日得佛道，四月八日般<a class="t" id="t0190c06"></a>泥洹，皆以佛星出時，此時百草華英，樹木<a class="t" id="t0190c07"></a>繁盛。佛已般泥洹，天下光明滅，十方諸天<a class="t" id="t0190c08"></a>神，莫不自歸佛。</p><a class="t" id="t0190c09"></a>
<p><a class="t-linehead" id="t-linehead0190c09"></a>既分舍利，又為遠方諸四輩弟子，未悉聞故，<a class="t" id="t0190c10"></a>留九十日，乃起塔廟；諸來國王，豪姓人民，<a class="t" id="t0190c11"></a>家屬僕從，皆齋戒九十日。在所遠方，四輩<a class="t" id="t0190c12"></a>弟子眾，普會拘夷，共問阿難：「於何起塔？」阿<a class="t" id="t0190c13"></a>難答言：「當出去城四十里，於衛致鄉四衢道<a class="t" id="t0190c14"></a>中作塔廟。」拘夷豪姓，共作<span class="gaiji">［番＊瓦］<!--gaiji,,1[番＊瓦],2&#x3F43;,3--></span>瓳石墼，縱廣三<a class="t" id="t0190c15"></a>尺，集用作塔，高及縱廣，皆丈五尺，藏黃金<a class="t" id="t0190c16"></a>甖，舍利於其中置，立長表法輪，枰蓋懸繒，<a class="t" id="t0190c17"></a><span class="corr" title="[那&gt;燃] cf.【麗】">燃</span>燈華香伎樂，禮事供養，舉國人民，得共興<a class="t" id="t0190c18"></a>福。</p>
<p><a class="t-linehead" id="t-linehead0190c18"></a>大迦葉、阿那律、眾比丘會共議：「一日<a class="t" id="t0190c19"></a>三十萬眾，及諸國豪姓群臣，得值佛時，敬<a class="t" id="t0190c20"></a>意行福，終皆當生第四天上，與彌勒會而得<a class="t" id="t0190c21"></a>解脫。拘夷國王，當生第十二水音天上，至<a class="t" id="t0190c22"></a>彌勒作佛時，當下為佛造立精舍，勝今給孤<a class="t" id="t0190c23"></a>獨園。」阿難問大迦葉：「拘夷王何以不於彌勒<a class="t" id="t0190c24"></a>佛求應真道？」答言：「是王未厭生死苦故，未<a class="t" id="t0190c25"></a>厭<span class="corr" title="[生&gt;] cf.【麗】"></span>苦者不得應真。」阿難言：「我已患厭身苦，<a class="t" id="t0190c26"></a>不得離世間，奚不得道？」迦葉答言：「汝但持<a class="t" id="t0190c27"></a>戒，不行身觀，坐猗生死飯食想，而生死<a class="t" id="t0190c28"></a>行未休故也。」</p>
<p><a class="t-linehead" id="t-linehead0190c28"></a>至九十日，大迦葉、阿那律、眾<a class="t" id="t0190c29"></a>比丘會共議：「佛十二部經，有四阿含，獨阿<a class="t" id="t0191a01"></a>難侍佛久，佛之所說，阿難志諷，當從書<a class="t" id="t0191a02"></a>受，恐其未得道，尚有貪心，欲持舊事詰責<a class="t" id="t0191a03"></a>阿難，與設高座，三上三下，如是者，可得誠<a class="t" id="t0191a04"></a>實。」皆言大善。眾會坐定，直事比丘，逐阿難<a class="t" id="t0191a05"></a>出，須臾又請，阿難入禮眾僧，未得道者，皆<a class="t" id="t0191a06"></a>為之起。直事比丘，處著中央高座，於是讓<a class="t" id="t0191a07"></a>言：「此非阿難座。」眾比丘言：「用佛經故，處汝<a class="t" id="t0191a08"></a>高座，欲有所問。」阿難就座。眾僧問曰：「汝有<a class="t" id="t0191a09"></a>大過，寧自知不？昔者佛言：『閻浮提樂。』汝奚<a class="t" id="t0191a10"></a>不對？」直事比丘，勅阿難下。即下對言：「佛為<a class="t" id="t0191a11"></a>不得自在，當須我言耶？」眾僧默然。直事比<a class="t" id="t0191a12"></a>丘，又令阿難上。眾復問曰：「佛為汝說：『得四<a class="t" id="t0191a13"></a>禪足者，可止一劫有餘。』汝何以嘿？」阿難下<a class="t" id="t0191a14"></a>言：「佛說彌勒，當下作佛，始入法者，應從彼<a class="t" id="t0191a15"></a>成；設自留者，如彌勒何？」僧又嘿然。阿難心<a class="t" id="t0191a16"></a>怖，眾比丘言：「賢者當如法意具說佛經。」對<a class="t" id="t0191a17"></a>曰：「唯然。」如是三上，阿難最後上言：「聞如是<a class="t" id="t0191a18"></a>一時」，座中未得道者，皆垂泣言：「佛適說經，<a class="t" id="t0191a19"></a>今何以疾。」</p>
<p><a class="t-linehead" id="t-linehead0191a19"></a>大迦葉即選眾中四十應真，從<a class="t" id="t0191a20"></a>阿難受得四阿含：一中阿含，二長阿含，<a class="t" id="t0191a21"></a>三增一阿含，四雜阿含。此四文者，一為<a class="t" id="t0191a22"></a>貪婬作，二為喜怒作，三為愚癡作，四為不<a class="t" id="t0191a23"></a>孝不師作。四阿含文，各六十疋素。眾比丘<a class="t" id="t0191a24"></a>言：「用寫四文，當興行於天下。」故佛闍維處，<a class="t" id="t0191a25"></a>自生四樹，遂相撿斂，分別書佛十二部經。<a class="t" id="t0191a26"></a>戒律法具，其在千歲中，持佛經戒者，後皆<a class="t" id="t0191a27"></a>會生彌勒佛所，當從彼解度生死履。</p><a class="t" id="t0191a28"></a>
<p class="endsutta"><span class="t-juanname">般泥洹經卷下</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
