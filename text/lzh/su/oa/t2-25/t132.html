<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t132">
<article>
<div class="mirror hgroup">
<h1 class="mirror-row">
<span class="mirror-left latin">T 132</span> <span class="mirror-right">佛說食施獲五福報經</span>
</h1>
</div>
<p class="suttainfo latin"><span class="juannum">No. 132 [No. 125 (32.11)]</span><br>
<a class="t" id="t0854c04"></a> <span class="t-juanname">佛說食施獲五福報經</span><br>
<a class="t" id="t0854c05"></a> <a class="t" id="t0854c06"></a> <span class="t-byline">失譯人名今附東晉錄</span></p>
<a class="t" id="t0854c07"></a>
<p><a class="t-linehead" id="t-linehead0854c07"></a>聞如是：</p>
<p>一時，佛在舍衛國祇樹給孤獨園。佛 <a class="t" id="t0854c08"></a>告諸比丘：「當知食以節度，受而不損。」</p>
<p><a class="t-linehead" id="t-linehead0854c08"></a>佛言：「人 <a class="t" id="t0854c09"></a>持飯食施人，有五福德令人得道，智者消息 <a class="t" id="t0854c10"></a>意度弘廓，則獲五福。何等為五？一曰施命，二 <a class="t" id="t0854c11"></a>曰施色，三曰施力，四曰施安，五曰施辯。</p>
<p><a class="t-linehead" id="t-linehead0854c11"></a>「何謂 <a class="t" id="t0854c12"></a>施命？人不得食時，顏色燋悴不可顯示，不過 <a class="t" id="t0854c13"></a>七日奄忽壽終，是故智者則為施食，其施食 <a class="t" id="t0854c14"></a>者則為施命。其施命者，世世長壽生天世間， <a class="t" id="t0854c15"></a>壽命延長而不夭傷，自然福報財富無量，是 <a class="t" id="t0854c16"></a>為施命。</p>
<p><a class="t-linehead" id="t-linehead0854c16"></a>「何謂施色？人不得食時，顏色 <span class="corr" title="[燋&gt;憔]">憔</span> 悴不 <a class="t" id="t0854c17"></a>可顯示，是故智者則為施食，其施食者則為 <a class="t" id="t0854c18"></a>施色。其施色者，世世端正生天世間，顏華煒 <a class="t" id="t0854c19"></a> <span class="corr" title="[嘩&gt;曄] cf.【麗】">曄</span> 人見歡喜稽首作禮，是為施色。</p>
<p><a class="t-linehead" id="t-linehead0854c19"></a>「何謂施力？ <a class="t" id="t0854c20"></a>人不得食時，身羸意弱所作不能，是故智者 <a class="t" id="t0854c21"></a>則為施食，其施食者則為施力。其施力者，世 <a class="t" id="t0854c22"></a>世多力，生天人間力無等雙，出入進止力不 <a class="t" id="t0854c23"></a>耗減，是為施力。</p>
<p><a class="t-linehead" id="t-linehead0854c23"></a>「何謂施安？人不得食時，心愁 <a class="t" id="t0854c24"></a>身危坐起不定不能自安，是故智者則為施 <a class="t" id="t0854c25"></a>食，其施食者則為施安。其施安者，世世安隱， <a class="t" id="t0854c26"></a>生天人間不遇眾殃，其所到處常遇賢良，財 <a class="t" id="t0854c27"></a>富無量不中夭傷，是為施安。</p>
<p><a class="t-linehead" id="t-linehead0854c27"></a>「何謂施辯？人不 <a class="t" id="t0854c28"></a>得食時，身羸意弱口不能言，是故智者則為 <a class="t" id="t0854c29"></a>施食，其施食者則為施辯。其施辯者，世世聰 <a class="t" id="t0855a01"></a>明，口說流利無所躓礙，慧辯通達，生天世間， <a class="t" id="t0855a02"></a>聞者歡喜靡不稽首聽採法言。是為五福施 <a class="t" id="t0855a03"></a>食之報。」</p>
<a class="t" id="t0855a04"></a>
<p><a class="t-linehead" id="t-linehead0855a04"></a>佛言：「若族姓子、族姓女，若發道意，施一切飲 <a class="t" id="t0855a05"></a>食衣被，在所生處見現在佛諮受三法，四意 <a class="t" id="t0855a06"></a>三脫致十種力，三十二相八十種好，進止十 <a class="t" id="t0855a07"></a>方猶如日出，暉暉有光遍照十方教化一切， <a class="t" id="t0855a08"></a>般泥洹後經法續現，奉之得度與佛無二。」</p>
<p><a class="t-linehead" id="t-linehead0855a08"></a>佛 <a class="t" id="t0855a09"></a>說是時，天龍鬼神、世間人民，帝主大臣、四輩 <a class="t" id="t0855a10"></a>弟子，靡不歡喜，為佛作禮。</p>
<a class="t" id="t0855a11"></a>
<p class="endsutta"><span class="t-juanname">佛說食施獲五福報經</span></p>
<a class="t" id="t0855a12"></a> <a class="t" id="t0855a13"></a> <a class="t" id="t0855a14"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 132. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
