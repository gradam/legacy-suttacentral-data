<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t128">
<article>
<div class="mirror hgroup">
<h1 class="mirror-row">
<span class="mirror-left latin">T 128</span> <span class="mirror-right">須摩提女經</span>
</h1>
</div>
<p class="suttainfo latin"><span class="juannum">No. 128 [Nos. 125 (30.3), 129-130]</span><br>
<a class="t" id="t0835c16"></a> <span class="t-juanname">須摩提女經</span><br>
<a class="t" id="t0835c17"></a> <a class="t" id="t0835c18"></a> <span class="t-byline">吳月氏優婆塞支謙譯</span></p>
<a class="t" id="t0835c19"></a>
<p><a class="t-linehead" id="t-linehead0835c19"></a>聞如是：</p>
<p>一時，佛在舍衛國王舍城中。有一長 <a class="t" id="t0835c20"></a>者，名阿那邠池，有一女名曰須摩提，此女久 <a class="t" id="t0835c21"></a>殖妙因，天殊奇特，受佛高行靜心玄室。爾時， <a class="t" id="t0835c22"></a>滿富城中有滿財長者，遠涉諸國募求精婇， <a class="t" id="t0835c23"></a>因入舍衛城與邠池相見，披釋曠永歡敘情 <a class="t" id="t0835c24"></a>至。爾時須摩提女，以公類同尊暫出敬拜，敷 <a class="t" id="t0835c25"></a>理光顏萬姿竝美，面如白月初圓，目如眾星 <a class="t" id="t0835c26"></a>夜朗。滿財語邠池言：「此女是誰家女？」邠池言： <a class="t" id="t0835c27"></a>「此女正是我女。」滿財聞是，欣然自歎：「我相與 <a class="t" id="t0835c28"></a>少舊周旋義不容外，我有小兒始欲覔婇，未 <a class="t" id="t0835c29"></a>有定處，卿此小女可為婚匹。」邠池言：「事不宜 <a class="t" id="t0836a01"></a>爾。」滿財自怨：「何以故事不宜爾？為當門望不 <a class="t" id="t0836a02"></a>齊，為當居生不等？卿亦豪尊富貴，我亦豪尊 <a class="t" id="t0836a03"></a>富貴，何以故事不宜爾？」邠池復言：「我女長夜 <a class="t" id="t0836a04"></a>念佛奉持齋戒，卿家繼屬外神殺生血食，以 <a class="t" id="t0836a05"></a>是繼屬不同，事不宜爾。」滿財語邠池言：「卿家 <a class="t" id="t0836a06"></a>所事別自供養，我家所事別自供養，雖復所 <a class="t" id="t0836a07"></a>事不同，何妨人自私好？」</p>
<a class="t" id="t0836a08"></a>
<p><a class="t-linehead" id="t-linehead0836a08"></a>爾時，邠池心不相與，苦相難却：「我索卿黃金 <a class="t" id="t0836a09"></a>萬斤，明珠百石，龍肝為禮貺，鳳膸為案具，若 <a class="t" id="t0836a10"></a>能爾者脫可相與。」滿財聞是驚憙誓言：「我能 <a class="t" id="t0836a11"></a>得備。」邠池復言：「我為戲耳，非是情實，要當問 <a class="t" id="t0836a12"></a>佛然後相與。」</p>
<a class="t" id="t0836a13"></a>
<p><a class="t-linehead" id="t-linehead0836a13"></a>邠池於是往問佛：「世尊！今須摩提女為滿富 <a class="t" id="t0836a14"></a>城中滿財長者所求為婚，為當可與？為當不 <a class="t" id="t0836a15"></a>可與？」</p>
<p><a class="t-linehead" id="t-linehead0836a15"></a>佛言：「若須摩提女嫁適彼國，當大度人 <a class="t" id="t0836a16"></a>民不可稱計。」邠池於是還語滿財言：「却後十 <a class="t" id="t0836a17"></a>五日備卿家禮法。」滿財聞是歡憙匍匐歸返。</p>
<a class="t" id="t0836a18"></a>
<p><a class="t-linehead" id="t-linehead0836a18"></a>爾時，滿富城、舍衛城相去三千二百里，滿財 <a class="t" id="t0836a19"></a>於中，引車萬乘，龍馬俠從，憧麾絙雲，聲鍾地 <a class="t" id="t0836a20"></a>震，婇女扶輪僮奴侍隔。</p>
<a class="t" id="t0836a21"></a>
<p><a class="t-linehead" id="t-linehead0836a21"></a>爾時，阿那邠池，先與女造十二種寶車，先以 <a class="t" id="t0836a22"></a>赤蓮華 <span class="gaiji">簟 <!--gaiji,簟,1[簞-(口＊口)＋?],2,3--></span>內、摩尼覆外，黃金重布，白銀羅絡， <a class="t" id="t0836a23"></a>琥珀揚班，珊瑚、琉璃、車 <span class="gaiji">璩 <!--gaiji,璩,1[(王＊巨)／木],2&#x249B2;,3--></span>，合雜馬瑙交間水 <a class="t" id="t0836a24"></a>精，鱗暉琉璃 <span class="corr" title="[釆&gt;采]">采</span> 飾，復以紫磨徘徊懸灑疊起， <a class="t" id="t0836a25"></a>於是明明相發，光光相照，遠瞻者不覺東影 <a class="t" id="t0836a26"></a>西傾，近視者不覺雙目俱眩。</p>
<a class="t" id="t0836a27"></a>
<p><a class="t-linehead" id="t-linehead0836a27"></a>爾時，滿富城中先有制法：「若此中有女嫁適 <a class="t" id="t0836a28"></a>彼國當重刑罰，若彼國索婦將來內入亦重 <a class="t" id="t0836a29"></a>刑罰。若犯制者，使供養六千梵志，兼可情意， <a class="t" id="t0836b01"></a>梵志所食， <span class="gaiji">［月＊者］ <!--gaiji,,1[月＊者],2&#x4417;,3--></span>肉為羹，三釀為酒。」滿財自知犯 <a class="t" id="t0836b02"></a>制，大請群師寬庭列會，命須摩提女為諸師 <a class="t" id="t0836b03"></a>作禮。須摩提言：「我雖女人志剛不可屈，此梵 <a class="t" id="t0836b04"></a>志之徒無異牛犢，醜陋五形貪嗜美味無慚 <a class="t" id="t0836b05"></a>無恥，與畜生何別。我寧形毀五兀，不能為是 <a class="t" id="t0836b06"></a>作禮。」</p>
<a class="t" id="t0836b07"></a>
<p><a class="t-linehead" id="t-linehead0836b07"></a>爾時，六千梵志聞即同忿：「何處索民小家婢 <a class="t" id="t0836b08"></a>來罵辱我等？」於是散坐處處告集，剋 <span class="corr" title="[曰&gt;日]">日</span> 卜時 <a class="t" id="t0836b09"></a>欲來誅殺滿財并及五族。滿財於是自閉高 <a class="t" id="t0836b10"></a>樓稱天怨抂：「胡為索是損我五族。」以此為憂 <a class="t" id="t0836b11"></a>無方自釋。</p>
<a class="t" id="t0836b12"></a>
<p><a class="t-linehead" id="t-linehead0836b12"></a>爾時，須拔飛來樓上，見滿財憂悴語言：「卿為 <a class="t" id="t0836b13"></a>當盜賊所侵，為當死亡不埋，何故憂色乃爾？」 <a class="t" id="t0836b14"></a>滿財答言：「非是死亡盜賊，但自昨日為兒娶 <a class="t" id="t0836b15"></a>婦，毀辱諸師并及五族，以此為憂無方自釋。」</p>
<a class="t" id="t0836b16"></a>
<p><a class="t-linehead" id="t-linehead0836b16"></a>爾時，須拔語滿財言：「卿何處娶婦？」滿財答言： <a class="t" id="t0836b17"></a>「舍衛城中阿那邠池女。」須拔聞是大驚大懼： <a class="t" id="t0836b18"></a>「卿婦今來此中，我等將大遇也。」滿財問言：「君 <a class="t" id="t0836b19"></a>何以知之？」須拔報言：「我本共舍利弗最 <span class="corr" title="[少&gt;小] cf.【麗】">小</span> 沙 <a class="t" id="t0836b20"></a>彌，名字均頭，年始三四，到雪山北乞食，各得 <a class="t" id="t0836b21"></a>一鉢，我於是高飛來至阿耨池邊。爾時，池邊 <a class="t" id="t0836b22"></a>有天龍鬼神，遮護池水不聽我近。</p>
<a class="t" id="t0836b23"></a>
<p><a class="t-linehead" id="t-linehead0836b23"></a>「爾時，均頭沙彌亦復飛來，乃更歡喜稱言：『大 <a class="t" id="t0836b24"></a>善！』坐以金案奉修精竭，須臾之間，上越四空 <a class="t" id="t0836b25"></a>還復本處。此最 <span class="corr" title="[少&gt;小] cf.【麗】">小</span> 沙彌有此神德，何況所事 <a class="t" id="t0836b26"></a>大師？」滿財問言：「彼師可得見不？」須拔報言：「若 <a class="t" id="t0836b27"></a>欲見彼大師，當好求須摩提女。」於是滿財下 <a class="t" id="t0836b28"></a>樓敬意白須摩提女言：「汝今所事之師可得 <a class="t" id="t0836b29"></a>見不？」須摩提言：「若長者迴心倒意深自歸德， <a class="t" id="t0836c01"></a>我當為長者香粉塗身登樓遠請。」爾時，須摩 <a class="t" id="t0836c02"></a>提女以香油塗身登高樓頭，遙白佛言：「世尊！ <a class="t" id="t0836c03"></a>女今在難，為眾邪所逼，願世尊大慈大悲救 <a class="t" id="t0836c04"></a>濟危厄。」於是，香氣如雲往到祇桓精舍。阿難 <a class="t" id="t0836c05"></a>見香非常所見，白佛言：「世尊！此香異香從何 <a class="t" id="t0836c06"></a>處來？」佛言：「此香是佛使之香，今須摩提女在 <a class="t" id="t0836c07"></a>滿富城中，為諸邪道所逼，今遣香來請我并 <a class="t" id="t0836c08"></a>及卿等。速鳴槌集眾普會堂上，語言：『今須摩 <a class="t" id="t0836c09"></a>提女在滿富城中，為眾邪道所逼，今遣香來 <a class="t" id="t0836c10"></a>請佛并及時眾，若有得神通變化者受籌，不 <a class="t" id="t0836c11"></a>得者默然。』」</p>
<a class="t" id="t0836c12"></a>
<p><a class="t-linehead" id="t-linehead0836c12"></a>爾時，眾中有周利槃特伽、佛子羅云、須菩提、舍 <a class="t" id="t0836c13"></a>利弗、迦葉、目 <span class="corr" title="[蓮&gt;連]">連</span> 等，未受具戒眾中有一均頭 <a class="t" id="t0836c14"></a>沙彌，於先受籌監拔聖路。阿難白佛言：「彼國 <a class="t" id="t0836c15"></a>之中必無大器熟食，遣乾緒負釜先路。」乾緒 <a class="t" id="t0836c16"></a>雖是使人，五通以備，背負萬斛大釜，手提百 <a class="t" id="t0836c17"></a>斛大杓，踊身高飛徑向彼國。</p>
<a class="t" id="t0836c18"></a>
<p><a class="t-linehead" id="t-linehead0836c18"></a>爾時，滿財樓頭遙見，語須摩提言：「我見一人 <a class="t" id="t0836c19"></a>背負千斛大釜，手提百斛大杓，從空中來，是 <a class="t" id="t0836c20"></a>汝師非？」須摩提言：「此非我師，此是眾僧中使 <a class="t" id="t0836c21"></a>人，名曰乾緒，世尊欲來，並使負釜先路。」</p>
<a class="t" id="t0836c22"></a>
<p><a class="t-linehead" id="t-linehead0836c22"></a>爾時，均頭沙彌次後化作五百華樹，人在其 <a class="t" id="t0836c23"></a>上結加趺坐，踊身高飛亦向彼國。滿財樓頭 <a class="t" id="t0836c24"></a>遙見，語須摩提言：「我見五百華樹，人在其上 <a class="t" id="t0836c25"></a>結加趺坐從虛空中來，是汝師非？」須摩提言： <a class="t" id="t0836c26"></a>「此非我師，此是舍利弗最 <span class="corr" title="[少&gt;小] cf.【麗】">小</span> 沙彌，名字均頭。」 <a class="t" id="t0836c27"></a>周利槃特伽，次後化作五百師子，舉聲一喚 <a class="t" id="t0836c28"></a>飛落走伏，人在其上結加趺坐，踊身高飛 <span class="corr" title="[經&gt;徑] cf.【麗】">徑</span> <a class="t" id="t0836c29"></a>向彼國。滿財樓頭遙見，問須摩提言：「我見五 <a class="t" id="t0837a01"></a>百師子舉聲一喚飛落走伏，人在其上結加趺 <a class="t" id="t0837a02"></a>坐從虛空中來，是汝師非？」「此非我師，此是如 <a class="t" id="t0837a03"></a>來弟子周利槃特伽。」</p>
<p><a class="t-linehead" id="t-linehead0837a03"></a>佛子羅云次後來，化作 <a class="t" id="t0837a04"></a>五百金翅鳥王，人在其上結加趺坐，踊身高 <a class="t" id="t0837a05"></a>飛徑向彼國。滿財樓頭遙見。問須摩提言：「我 <a class="t" id="t0837a06"></a>見五百金翅鳥王，人在其上結加趺坐從虛空 <a class="t" id="t0837a07"></a>中來，是汝師非？」須摩提女言：「此非我師，此是 <a class="t" id="t0837a08"></a>如來弟子佛子羅云。」</p>
<p><a class="t-linehead" id="t-linehead0837a08"></a>須菩提次後化作五百 <a class="t" id="t0837a09"></a>象王，齊有六牙，被以金鞍，人在其上結加趺 <a class="t" id="t0837a10"></a>坐，踊身騰虛空亦向彼國。滿財樓頭遙見，問 <a class="t" id="t0837a11"></a>須摩提言：「我見五百象王齊有六牙被以金 <a class="t" id="t0837a12"></a>鞍，人在其上結加趺坐從空中來，是汝師非？」 <a class="t" id="t0837a13"></a>「此非我師，此是如來弟子須菩提。」</p>
<p><a class="t-linehead" id="t-linehead0837a13"></a>目連次後 <a class="t" id="t0837a14"></a>來，化作七寶山，人在其上結加趺坐，踊身高 <a class="t" id="t0837a15"></a>飛徑向彼國。滿財樓頭遙見，問須摩提言：「我 <a class="t" id="t0837a16"></a>見七寶山，人在其上結加趺坐從虛空中來， <a class="t" id="t0837a17"></a>是汝師非？」須摩提女言：「此非我師，此是如來 <a class="t" id="t0837a18"></a>弟子神足目連。」</p>
<p><a class="t-linehead" id="t-linehead0837a18"></a>上座大迦葉次後來，化作五 <a class="t" id="t0837a19"></a>百大龍，齊有七頭白日昇天，人在其上結加 <a class="t" id="t0837a20"></a>趺坐，踊身高飛徑向彼國。滿財樓頭遙見，問 <a class="t" id="t0837a21"></a>須摩提女言：「我見五百大龍齊有七頭，白日 <a class="t" id="t0837a22"></a>昇天從虛空中來，是汝師非？」須摩提言：「此非 <a class="t" id="t0837a23"></a>我師，此是如來弟子上座大迦葉。」</p>
<p><a class="t-linehead" id="t-linehead0837a23"></a>爾時，須摩 <a class="t" id="t0837a24"></a>提女即為長者，而說偈言：</p>
<a class="t" id="t0837a25"></a>
<blockquote class="gatha">
<p>「我師今當來，　　光明非此比， <a class="t" id="t0837a26"></a><br>
　長者一心念，　　莫懷餘異想。」</p>
<a class="t" id="t0837a27"></a>
</blockquote>
<p><a class="t-linehead" id="t-linehead0837a27"></a>爾時，如來知眾生心至時運將會，身披僧伽 <a class="t" id="t0837a28"></a>梨，於虛空之中去地七多羅樹，身色紫金艶 <a class="t" id="t0837a29"></a>光騰赫。阿若車隣在如來左，舍利弗在如來 <a class="t" id="t0837b01"></a>右，阿難承佛威神復在如來左，自餘比丘或 <a class="t" id="t0837b02"></a>復現神變相百千萬種，彌塞虛空雲行到彼。 <a class="t" id="t0837b03"></a>阿若車隣化作月天子，舍利弗化作日天子， <a class="t" id="t0837b04"></a>自餘比丘或復化作提頭賴吒，或復化作比 <a class="t" id="t0837b05"></a>樓勒叉，或復化作阿修羅王、乾闥婆王，嚴皷 <a class="t" id="t0837b06"></a>戒兵恒沙競起，阿須輪當東廂將軍作征魔 <a class="t" id="t0837b07"></a>侯，轉輪聖王當西廂將軍作定魔公，乾闥婆 <a class="t" id="t0837b08"></a>王手捉百億鬼兵，當後軍却邏，釋天王作外 <a class="t" id="t0837b09"></a>軍都錄，梵天王作中軍都錄，文殊師利與如 <a class="t" id="t0837b10"></a>來作匡部大臣都統內外，率齊眾軍一心同 <a class="t" id="t0837b11"></a>起，密迹力士手捉金剛杵，與如來作護持左 <a class="t" id="t0837b12"></a>右，天魔波旬手把琉 <span class="corr" title="[瑠&gt;璃]">璃</span> 琴讚揚大法，毘沙門 <a class="t" id="t0837b13"></a>王手捉七寶大蓋，最在如來上，自餘賢聖皆 <a class="t" id="t0837b14"></a>在虛空之中作唱伎樂。爾時，如來亦復現神 <a class="t" id="t0837b15"></a>變相，百千萬種聲鍾地震，當斯之時或復現 <a class="t" id="t0837b16"></a>神變相，或入火王三昧，揚烟走炎，或入水王 <a class="t" id="t0837b17"></a>三昧，飛沙騰浪，或復化作雷公 <span class="corr" title="[焰&gt;睒] cf.【麗】">睒</span> 電，或作飛 <a class="t" id="t0837b18"></a>霜起雹。當斯之時十方雲迴天地傾轉，百流 <a class="t" id="t0837b19"></a>西傾懸光東沒，聖能如是何往不服？爾時，六 <a class="t" id="t0837b20"></a>千外道高服神化，令須摩提女得法眼通朗， <a class="t" id="t0837b21"></a>城中八萬四千人民俱時得道。</p>
<a class="t" id="t0837b22"></a>
<p><a class="t-linehead" id="t-linehead0837b22"></a>爾時，如來還攝聖眾到祇桓精舍，阿難長跪 <a class="t" id="t0837b23"></a>叉手前白佛言：「世尊！此須摩提女有何因緣， <a class="t" id="t0837b24"></a>恒在大富家生，復當邪網道中，不轉女身今 <a class="t" id="t0837b25"></a>得法眼，城中人民皆悉得道？唯願世尊，說其 <a class="t" id="t0837b26"></a>往因。」</p>
<p><a class="t-linehead" id="t-linehead0837b26"></a>佛語阿難：「汝等諦聽諦聽，當為汝說。昔 <a class="t" id="t0837b27"></a>過去迦葉佛時，有一王女，在高樓頭遙發弘 <a class="t" id="t0837b28"></a>誓大願：『 <span class="corr" title="[&gt;願] cf.【麗】">願</span> 我恒大富家生，生常值佛，布施眾生 <a class="t" id="t0837b29"></a>心不退轉，莫轉女身今得法眼，城中人民悉 <a class="t" id="t0837c01"></a>發弘誓。』崇集大齋積功累德，以此因緣今得 <a class="t" id="t0837c02"></a>值我兼度一切。爾時，阿難！將來大願不可不 <a class="t" id="t0837c03"></a>發，聞者不可不助。</p>
<a class="t" id="t0837c04"></a>
<p><a class="t-linehead" id="t-linehead0837c04"></a>「爾時王女者，今須摩提女是；城中人民，今八 <a class="t" id="t0837c05"></a>萬四千人是。」</p>
<p><a class="t-linehead" id="t-linehead0837c05"></a>比丘僧、比丘尼、優婆塞、優婆夷， <a class="t" id="t0837c06"></a>諸天龍王八部等，聞經歡喜，奉行作禮。</p>
<a class="t" id="t0837c07"></a>
<p class="endsutta"><span class="t-juanname">須摩提女經</span></p>
<a class="t" id="t0837c08"></a> <a class="t" id="t0837c09"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 128. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
