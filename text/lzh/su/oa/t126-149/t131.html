<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t131">
<article>
<div class="mirror hgroup">
<h1 class="mirror-row">
<span class="mirror-left latin">T 131</span> <span class="mirror-right">佛說婆羅門避死經</span>
</h1>
</div>
<p class="suttainfo latin"><span class="juannum">No. 131 [No. 125 (31.4)]</span><br>
<a class="t" id="t0854b04"></a> <span class="t-juanname">佛說婆羅門避死經</span><br>
<a class="t" id="t0854b05"></a> <a class="t" id="t0854b06"></a> <span class="t-byline">後漢安息沙門安世高譯</span></p>
<a class="t" id="t0854b07"></a>
<p><a class="t-linehead" id="t-linehead0854b07"></a>聞如是：</p>
<p>一時，婆伽婆在舍衛城祇樹給孤獨 <a class="t" id="t0854b08"></a>園。爾時，世尊告諸比丘：「昔有四婆羅門仙人， <a class="t" id="t0854b09"></a>精進修善法五通，常恐畏死。時，四婆羅門仙 <a class="t" id="t0854b10"></a>人，精進修善法五通，便作是念：『我等當住何 <a class="t" id="t0854b11"></a>處永存在世？』時，彼有一婆羅門，精進修善法， <a class="t" id="t0854b12"></a>有大神力五通，便入空中，『於中則無有死。』彼 <a class="t" id="t0854b13"></a>入空者便命過。第二婆羅門，精進修善法五 <a class="t" id="t0854b14"></a>通，畏死便入大海中，『我於海中則無有死。』彼 <a class="t" id="t0854b15"></a>即於海中命過。第三婆羅門，精進修善法，有 <a class="t" id="t0854b16"></a>大威勢五通，畏死便入山腹，即於彼命終。彼 <a class="t" id="t0854b17"></a>第四婆羅門，精進修善法五通，有大威勢，畏 <a class="t" id="t0854b18"></a>死便入地，『我於彼當脫不死。』便於地命過。</p>
<p><a class="t-linehead" id="t-linehead0854b18"></a>「時 <a class="t" id="t0854b19"></a>世尊以天眼見清淨無瑕，觀彼四婆羅門精 <a class="t" id="t0854b20"></a>進修善法，有大威勢五通畏死，一人處虛空 <a class="t" id="t0854b21"></a>於彼命過，一人入海亦於彼命過，一人入山 <a class="t" id="t0854b22"></a>腹於彼命過，一人入地於彼命過。爾時，世尊 <a class="t" id="t0854b23"></a>見彼四婆羅門精進修善法五通有大威勢， <a class="t" id="t0854b24"></a>便說偈言：</p>
<a class="t" id="t0854b25"></a>
<blockquote class="gatha">
<p>「非空非海中，　　非入山石間， <a class="t" id="t0854b26"></a><br>
　無有地方所，　　脫之不受死。」</p>
<a class="t" id="t0854b27"></a>
</blockquote>
<p><a class="t-linehead" id="t-linehead0854b27"></a>爾時，比丘聞佛所說，歡喜奉行。</p>
<a class="t" id="t0854b28"></a>
<p class="endsutta"><span class="t-juanname">佛說婆羅門避死經</span></p>
<a class="t" id="t0854c01"></a> <a class="t" id="t0854c02"></a> <a class="t" id="t0854c03"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 131. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
