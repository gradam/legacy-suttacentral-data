<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t145">
<article>
<div class="mirror hgroup">
<h1 class="mirror-row">
<span class="mirror-left">T 145</span> <span class="mirror-right">佛母般泥洹經</span>
</h1>
</div>
<p class="suttainfo"><span class="juannum">No. 145 [Nos. 125 (52.1), 144]</span><br>
<a class="t" id="t0869b11"></a> <span class="t-juanname">佛母般泥洹經</span><br>
<a class="t" id="t0869b12"></a> <a class="t" id="t0869b13"></a> <span class="t-byline">宋沙門慧簡譯</span></p>
<a class="t" id="t0869b14"></a>
<p><a class="t-linehead" id="t-linehead0869b14"></a>聞如是：</p>
<p>一時，佛在維耶離國，行在獼猴水邊 <a class="t" id="t0869b15"></a>拘羅曷講堂上。大愛道比丘尼者，即從佛母 <a class="t" id="t0869b16"></a>也，時在維耶離國，與女除饉五百人俱，皆 <a class="t" id="t0869b17"></a>是應真，獲六通四達神足變化，年耆德尊神 <a class="t" id="t0869b18"></a>曜巍巍，其精舍在王園，所度無量，深入普智 <a class="t" id="t0869b19"></a>定，覩世尊逮阿難、鶖鷺子、大目乾連，所度 <a class="t" id="t0869b20"></a>已畢將欲滅度日，「吾不忍見世尊、如來、無所 <a class="t" id="t0869b21"></a>著、正真道、最正覺，及諸應真泥曰，吾當先息 <a class="t" id="t0869b22"></a>靈還乎本無矣。」</p>
<p><a class="t-linehead" id="t-linehead0869b22"></a>佛一切智具照其然，即告阿 <a class="t" id="t0869b23"></a>難：「大愛道念曰：『吾不忍見世尊，并諸應真泥 <a class="t" id="t0869b24"></a>曰，欲先滅度。』」</p>
<p><a class="t-linehead" id="t-linehead0869b24"></a>阿難聞教即稽首言：「今聞尊 <a class="t" id="t0869b25"></a>命，四體萎墮心塞智索，不識四方之名。」</p>
<p><a class="t-linehead" id="t-linehead0869b25"></a>佛告 <a class="t" id="t0869b26"></a>阿難：「汝謂大愛道滅度，將戒種、慧種、定種、解 <a class="t" id="t0869b27"></a>脫種、度知見種，若四意止、四意斷、四神足、五 <a class="t" id="t0869b28"></a>根、五力、七覺意、八品道行去耶？」</p>
<p><a class="t-linehead" id="t-linehead0869b28"></a>對曰：「不也。 <a class="t" id="t0869b29"></a>但惟佛生七日大后薨，母慈至有大弘恩 <a class="t" id="t0869c01"></a>在佛所耳。」</p>
<p><a class="t-linehead" id="t-linehead0869c01"></a>世尊歎曰：「真如汝言，母於吾誠有 <a class="t" id="t0869c02"></a>哺乳重恩之惠，吾亦有難算之恩在母所也。 <a class="t" id="t0869c03"></a>由吾明獲歸命佛、歸命法、歸命聖眾，自歸 <a class="t" id="t0869c04"></a>習盡道冥滅明盛，無疑於三尊，苦習盡道 <a class="t" id="t0869c05"></a>道眼明盡解，結解獲無所著。若人能悟愚者 <a class="t" id="t0869c06"></a>之惑，令入正真，歸佛、歸法、歸乎聖眾，自歸 <a class="t" id="t0869c07"></a>習盡道者，受道弟子，盡天下名珍，訖其年 <a class="t" id="t0869c08"></a>壽供養經師，萬未塞一，歸命三尊恩過須 <a class="t" id="t0869c09"></a>彌，弟子由芥子也。是故，阿難！吾有重恩於 <a class="t" id="t0869c10"></a>大愛道所，其為無量也。」</p>
<p><a class="t-linehead" id="t-linehead0869c10"></a>於時大愛道與除 <a class="t" id="t0869c11"></a>饉女五百人俱到佛所，皆頭面著佛足退 <a class="t" id="t0869c12"></a>叉手立。大愛道白佛言：「吾不忍覩佛及諸應 <a class="t" id="t0869c13"></a>真滅度，欲先泥曰。」佛默可之。大愛道以手 <a class="t" id="t0869c14"></a>摩佛足曰：「吾免覩如來、應儀、正真道、最正覺、 <a class="t" id="t0869c15"></a>道法御、天人師、三界明，自今不復覩之矣。」五 <a class="t" id="t0869c16"></a>百除饉女陳辭如上，佛亦可之也，為說身患 <a class="t" id="t0869c17"></a>生死憂悲苦、不如意 <span class="gaiji">［病－丙＋(止／(止＊止))］ <!--gaiji,,1[病-丙＋(止／(止＊止))],2&#x24E99;,3--></span>之難，無欲清淨空 <a class="t" id="t0869c18"></a>不願無相滅度之安若干淨品。諸女除饉莫 <a class="t" id="t0869c19"></a>不歡喜，繞佛三匝稽首而去。</p>
<p><a class="t-linehead" id="t-linehead0869c19"></a>還乎精舍，布五 <a class="t" id="t0869c20"></a>百座，皆各就坐。大愛道現神足德，自坐沒 <a class="t" id="t0869c21"></a>地從東方來，在虛空中化，去地一樹轉昇七 <a class="t" id="t0869c22"></a>樹，經行虛空中，乍坐乍臥，上身出水，下身出 <a class="t" id="t0869c23"></a>火，下身出水，上身出火，又沒地中飛東方 <a class="t" id="t0869c24"></a>來，沒法如前，八方上下來，放大光明以照諸 <a class="t" id="t0869c25"></a>冥中人，上曜諸天。五百除饉變化俱然，同時 <a class="t" id="t0869c26"></a>泥曰。</p>
<a class="t" id="t0869c27"></a>
<p><a class="t-linehead" id="t-linehead0869c27"></a>佛告賢者阿難：「汝明旦入城到耶游理家所， <a class="t" id="t0869c28"></a>告之曰：『佛母及五百耆年除饉皆已滅度， <a class="t" id="t0869c29"></a>佛勸理家作五百輿床，麻油、香花、樟柟梓事 <a class="t" id="t0870a01"></a>各五百，貢妓正音當以供養。所以然者？斯諸 <a class="t" id="t0870a02"></a>除饉皆六通四達，獲空不願無相淨定，今得 <a class="t" id="t0870a03"></a>泥曰，為諸佛所歎，一時之供養，其福無數。』」阿 <a class="t" id="t0870a04"></a>難稽首于地惻然敬諾，平旦入城至理家門， <a class="t" id="t0870a05"></a>告守門者曰：「入云吾來。」門人入，如事云。理家 <a class="t" id="t0870a06"></a>時在高觀與樂人相娛，聞阿難來，心怖毛竪， <a class="t" id="t0870a07"></a>即下觀疾出，五體投地，以手著足長跪而曰： <a class="t" id="t0870a08"></a>「賢者 <a class="t" id="t0870a09"></a>阿難！今來甚早，斯事非恒，將以何故？」阿難如 <a class="t" id="t0870a10"></a>佛教具為理家說之。理家聞之即擗身于地， <a class="t" id="t0870a11"></a>抗哀而云：「吾等豈有非佛弟子不肖之行，而 <a class="t" id="t0870a12"></a>為除饉所棄矣，長逝無為而無遺教乎！」噓唏 <a class="t" id="t0870a13"></a>重曰：「賢者阿難！自維耶梨精舍都為空寂，王 <a class="t" id="t0870a14"></a>道四街不復覩神通女除饉，如彼盛德行于 <a class="t" id="t0870a15"></a>國道。國道為空，其痛何甚乎！」阿難答曰：「佛說 <a class="t" id="t0870a16"></a>乾坤雖為長久，始必有終，盛者有衰，恩愛當 <a class="t" id="t0870a17"></a>離，覩異欲永者尋行受報，三界無常其如幻 <a class="t" id="t0870a18"></a>夢，古來非常苦身之患其禍無量，而愚者不 <a class="t" id="t0870a19"></a>見，可謂瞽矣。生求不死、會畢不離者，終不可 <a class="t" id="t0870a20"></a>得也、上賢覩佛經奧、解四非常，如盲得視，精 <a class="t" id="t0870a21"></a>進勤行可免重苦矣。」阿難引若干要說，以釋 <a class="t" id="t0870a22"></a>理家結，理家心解即喜。</p>
<p><a class="t-linehead" id="t-linehead0870a22"></a>阿難復至諸梵志理 <a class="t" id="t0870a23"></a>家所，時，其眾在講堂有異議，即告之曰：「佛勸 <a class="t" id="t0870a24"></a>諸賢者作五百人葬具。所以然者？佛母并五 <a class="t" id="t0870a25"></a>百女除饉皆已滅度。」梵志理家聞阿難言，靡 <a class="t" id="t0870a26"></a>不擗地椎心搣髮宛轉哀號云：「當奈何？吾 <a class="t" id="t0870a27"></a>等孤露將 <span class="corr" title="[腹&gt;復] cf.【麗】">復</span> 誰恃乎？」阿難又說：「三界是幻都 <a class="t" id="t0870a28"></a>為非常，身為苦器 <span class="gaiji">［病－丙＋(止／(止＊止))］ <!--gaiji,,1[病-丙＋(止／(止＊止))],2&#x24E99;,3--></span>痛所聚，唯泥曰安，故三 <a class="t" id="t0870a29"></a>尊歸之也。」理家心解稽首足下。阿難還至佛 <a class="t" id="t0870b01"></a>所，如事以聞。</p>
<p><a class="t-linehead" id="t-linehead0870b01"></a>梵志理家即具葬具，馳詣精舍。 <a class="t" id="t0870b02"></a>時園門閉，理家使人緣入開門欲入講堂。有 <a class="t" id="t0870b03"></a>女沙彌三人，一人得不還道，次者頻來，小 <a class="t" id="t0870b04"></a>者溝港，告理家曰：「吾師坐禪今得寂定，慎無 <a class="t" id="t0870b05"></a>擾也。」答曰：「師已滅度，不為定也。」沙彌聞之， <a class="t" id="t0870b06"></a>擗身絕息有頃乃穌，哀號而曰：「誰當復誨 <a class="t" id="t0870b07"></a>吾等聖訓絕吾者廢也？」理家覩之莫不舉哀， <a class="t" id="t0870b08"></a>哀畢告沙彌曰：「佛本說經，恩愛雖會終必有 <a class="t" id="t0870b09"></a>離，世榮難保唯道可久，但當建志進取應真， <a class="t" id="t0870b10"></a>滅三界苦。捐俗哀心也。」</p>
<p><a class="t-linehead" id="t-linehead0870b10"></a>理家闍維畢，奉舍利 <a class="t" id="t0870b11"></a>詣佛所，佛告鶖鷺子：「汝東向叉手下右膝 <a class="t" id="t0870b12"></a>曰：『有直信直業三神六智道神已足者，皆來 <a class="t" id="t0870b13"></a>赴斯。所以然者？佛母逮諸除饉女五百人，今 <a class="t" id="t0870b14"></a>皆善逝，宜當會。』四方俱然。」於是四方各二百 <a class="t" id="t0870b15"></a>五十應真，神足飛來稽首佛足。佛起至大愛 <a class="t" id="t0870b16"></a>道舍利所，千比丘從，皆就。告阿難：「取舍利盛 <a class="t" id="t0870b17"></a>之，以鉢著吾手中。」阿難如命，以鉢盛舍利長 <a class="t" id="t0870b18"></a>跪授佛，佛以兩手受之，告諸比丘：「斯聚舍利， <a class="t" id="t0870b19"></a>本是穢身凶愚急暴，輕心疾轉嫉姤陰謀，敗 <a class="t" id="t0870b20"></a>道壞德為亂作先之類，今母拔女人兇愚之 <a class="t" id="t0870b21"></a>穢，為丈夫行獲應真道，還靈本無淨過虛 <a class="t" id="t0870b22"></a>空，行高無蓋何其健哉！」佛告諸比丘及理家 <a class="t" id="t0870b23"></a>眾：「共為母及諸應真女興廟。」僉曰：「唯然！」於是 <a class="t" id="t0870b24"></a>天人鬼龍興廟立剎，華香作樂繞廟三匝。哀 <a class="t" id="t0870b25"></a>者震國，詣佛敬信，輒說：「生死為苦，三界無安。」 <a class="t" id="t0870b26"></a>以釋來者，莫不歡喜，稽首而去。</p>
<a class="t" id="t0870b27"></a>
<p><span class="t-juanname">佛母般泥洹經</span></p>
<a class="t" id="t0870b28"></a>
<div class="w">
<p><span class="t-headname">佛般泥洹後變記</span></p>
<a class="t" id="t0870b29"></a>
<p><a class="t-linehead" id="t-linehead0870b29"></a>我般泥洹後百歲，我諸弟子沙門，聰明智 <a class="t" id="t0870c01"></a>慧如我無異。我般泥洹後二百歲時，阿育 <a class="t" id="t0870c02"></a>王從八王索八斛四斗舍利，一日中作八 <a class="t" id="t0870c03"></a>萬四千佛圖。三百歲時，若有出家作沙門， <a class="t" id="t0870c04"></a>一日中便得道。四百歲時，數念佛及法以 <a class="t" id="t0870c05"></a>比丘僧，供養和上阿闍梨。五百歲時，沙 <a class="t" id="t0870c06"></a>門婆羅門及人民，無不啼泣念佛者。六百 <a class="t" id="t0870c07"></a>歲時，諸沙門便行入山中樹下塚間求道。 <a class="t" id="t0870c08"></a>七百歲時，便行內外學經，若有沙門婆羅 <a class="t" id="t0870c09"></a>門問事無不解了，悉壞九十六種外道。八 <a class="t" id="t0870c10"></a>百歲時，便復念行作佛圖 <span class="gaiji">［卄／隋］ <!--gaiji,,1[卄／隋],2&#x453A;,3--></span>疾次作佛圖。 <a class="t" id="t0870c11"></a>九百歲時，便念行治生求利害處所。千歲 <a class="t" id="t0870c12"></a>時，便行與國王相隨教習兵法戰陣，自行 <a class="t" id="t0870c13"></a>屠殺妻娶婦女。</p>
<a class="t" id="t0870c14"></a>
<p><a class="t-linehead" id="t-linehead0870c14"></a>佛般泥洹後變記</p>
</div>
</article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 145. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
