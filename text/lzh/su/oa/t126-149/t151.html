<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t151">
<article>
<div class="mirror hgroup">
<h1 class="mirror-row">
<span class="mirror-left latin">T 151</span> <span class="mirror-right">佛說阿含正行經</span>
</h1>
</div>
<p class="suttainfo latin"><span class="juannum">No. 151</span><br>
<a class="t" id="t0883b23"></a> <span class="t-juanname">佛說阿含正行經</span><br>
<a class="t" id="t0883b24"></a> <a class="t" id="t0883b25"></a> <span class="t-byline">後漢安息國三藏安世高譯</span></p>
<a class="t" id="t0883b26"></a>
<p><a class="t-linehead" id="t-linehead0883b26"></a>聞如是：</p>
<p>一時，佛在舍衛國祇樹給孤獨園。是 <a class="t" id="t0883b27"></a>時，佛告諸比丘言：「我為汝說經，上語亦善，中 <a class="t" id="t0883b28"></a>語亦善，下語亦善，語深說度世之道，正心 <a class="t" id="t0883b29"></a>為本。聽我言，使後世傳行之。」諸比丘叉手受 <a class="t" id="t0883c01"></a>教。</p>
<p><a class="t-linehead" id="t-linehead0883c01"></a>佛言：「人身中有五賊，牽人入惡道。何等五 <a class="t" id="t0883c02"></a>賊？一者色，二者痛痒，三者思想，四者生死， <a class="t" id="t0883c03"></a>五者識，是五者人所常念。」</p>
<p><a class="t-linehead" id="t-linehead0883c03"></a>佛言：「人常為目所 <a class="t" id="t0883c04"></a>欺，為耳所欺，為鼻所欺，為口所欺，為身所 <a class="t" id="t0883c05"></a>欺。目但能見不能聞；耳但能聞不能見；鼻但 <a class="t" id="t0883c06"></a>能知香，不能聞；口但能知味，不能知香；身體 <a class="t" id="t0883c07"></a>但能知寒溫，不能知味。是五者，皆屬心，心為 <a class="t" id="t0883c08"></a>本。」</p>
<p><a class="t-linehead" id="t-linehead0883c08"></a>佛言：「諸比丘！欲求道者，當端汝心，從癡但 <a class="t" id="t0883c09"></a>墮十二因緣，便有生死。何等十二？一者本為 <a class="t" id="t0883c10"></a>癡，二者行，三者識，四者字，五者六入，六者 <a class="t" id="t0883c11"></a>栽，七者痛，八者愛，九者受，十者有，十一者 <a class="t" id="t0883c12"></a>生，十二者死。施行善者，復得為人，施行惡 <a class="t" id="t0883c13"></a>者，死入地獄、餓鬼、畜生中。佛坐思念：『人癡故 <a class="t" id="t0883c14"></a>有生死，何等為癡？』本從癡中來，今生為人，復 <a class="t" id="t0883c15"></a>癡心不解目不開，不知死當所趣向？見佛不 <a class="t" id="t0883c16"></a>問，見經不讀，見沙門不承事，不信道德，見父 <a class="t" id="t0883c17"></a>母不敬，不念世間苦，不知泥犁中考治劇，是 <a class="t" id="t0883c18"></a>名為癡故有生死。不止生死，如呼吸間，脆不 <a class="t" id="t0883c19"></a>過於人命。人身中有三事，身死識去心去意 <a class="t" id="t0883c20"></a>去，是三者，常相追逐。施行惡者，死入泥犁、餓 <a class="t" id="t0883c21"></a>鬼、畜生、鬼神中；施行善者，亦有三相追逐，或 <a class="t" id="t0883c22"></a>生天上，或生人中，墮是五道中者，皆坐心 <a class="t" id="t0883c23"></a>不端故。」</p>
<p><a class="t-linehead" id="t-linehead0883c23"></a>佛告諸比丘：「皆端汝心，端汝目，端汝 <a class="t" id="t0883c24"></a>耳，端汝鼻，端汝口，端汝身，端汝意，身體當 <a class="t" id="t0883c25"></a>斷於土，魂神當不復入泥犁、餓鬼、畜生、鬼神 <a class="t" id="t0883c26"></a>中。視人家有惡子，為吏所取，皆坐心不端故。 <a class="t" id="t0883c27"></a>人身有百字，如車有百字，人多貪好怒，不思 <a class="t" id="t0883c28"></a>惟身中事，死入泥犁中，悔無所復及。」</p>
<p><a class="t-linehead" id="t-linehead0883c28"></a>佛言：「我 <a class="t" id="t0883c29"></a>身棄國 <span class="corr" title="[損&gt;捐] cf.【麗】">捐</span> ，遮迦越王憂斷生死，欲度世間人 <a class="t" id="t0884a01"></a>使得泥洹道。第一精進者，即得阿羅漢道。第 <a class="t" id="t0884a02"></a>二精進者，自致阿那含道。第三精進者，得斯 <a class="t" id="t0884a03"></a>陀含道。第四精進者，得須陀洹道。雖不能大 <a class="t" id="t0884a04"></a>精進者，當持五戒：一不殺，二不盜，三不兩 <a class="t" id="t0884a05"></a>舌，四不婬妷，五不飲酒。」</p>
<p><a class="t-linehead" id="t-linehead0884a05"></a>佛言：「人坐起常當 <a class="t" id="t0884a06"></a>思念是四事，何等四？一者自觀身，觀他人身。 <a class="t" id="t0884a07"></a>二者自觀痛痒，觀他人痛痒。三者自觀意， <a class="t" id="t0884a08"></a>觀他人意。四者自觀法，觀他人法。內復欲亂 <a class="t" id="t0884a09"></a>者，心小自端視身體，飽亦極，飢亦極，住亦極， <a class="t" id="t0884a10"></a>坐亦極，行亦極，寒亦極，熱亦極，臥亦極。臥 <a class="t" id="t0884a11"></a>欲來時，當自驚起坐，坐不端者，當起立，立不 <a class="t" id="t0884a12"></a>端者，當經行，心儻不端者，當自正。譬如國 <a class="t" id="t0884a13"></a>王將兵出鬪，健者在前，既在前鄙復却適欲 <a class="t" id="t0884a14"></a>却著後人；沙門既棄家，去妻子，除鬚髮，作沙 <a class="t" id="t0884a15"></a>門，雖一世苦，後長得解脫。已得道者，內獨歡 <a class="t" id="t0884a16"></a>喜，視妻如視姊弟，視子如知識，無貪愛之 <a class="t" id="t0884a17"></a>心，常慈哀十方諸天人民，泥犁、餓鬼、畜生， <a class="t" id="t0884a18"></a>蜎飛蠕動之類，皆使富貴安隱度脫得泥洹 <a class="t" id="t0884a19"></a>之道，見地蟲當以慈心傷哀之。知生不復癡， <a class="t" id="t0884a20"></a>能有是意，常念師事佛，如人念父母，如獄中 <a class="t" id="t0884a21"></a>有死罪囚，有賢者往請囚，囚黠慧常念賢者 <a class="t" id="t0884a22"></a>恩。比丘以得道，常念佛如是，念經如人念 <a class="t" id="t0884a23"></a>飯食。」</p>
<a class="t" id="t0884a24"></a>
<p><a class="t-linehead" id="t-linehead0884a24"></a>佛言：「諸比丘！轉相承事，如弟事兄，中有癡 <a class="t" id="t0884a25"></a>者，當問慧者，展轉相教。問慧者，如冥中有燈 <a class="t" id="t0884a26"></a>火，無得陰搆作惡，無得諍訟。見金銀當如 <a class="t" id="t0884a27"></a>視土，無得妄證人入罪法，無得傳人惡言，轉 <a class="t" id="t0884a28"></a>相鬪語言，無得中傷人意。不聞莫言聞，不見 <a class="t" id="t0884a29"></a>莫言見，行道常當低頭視地，蟲無得蹈殺。無 <a class="t" id="t0884b01"></a>得自貪人婦女，無得形相人婦女。坐自思 <a class="t" id="t0884b02"></a>惟，去貪愛之心，乃得為道耳。」</p>
<p><a class="t-linehead" id="t-linehead0884b02"></a>佛言：「欲求道 <a class="t" id="t0884b03"></a>者，當於空閑處坐，自呼吸其喘息，知息短長， <a class="t" id="t0884b04"></a>息不報形體皆極，閉氣不息，形體亦極。分別 <a class="t" id="t0884b05"></a>自思惟：『形體誰作者？』心當觀外，亦當觀內。 <a class="t" id="t0884b06"></a>自思惟歡然，與人有異心，當是時不用天下 <a class="t" id="t0884b07"></a>珍寶，心稍欲隨正道，意復欲小動者，當攝止 <a class="t" id="t0884b08"></a>即還守，意即為還。譬如人有鏡，不明不見形， <a class="t" id="t0884b09"></a>磨去其垢，即自見形。人已去貪婬瞋恚愚癡， <a class="t" id="t0884b10"></a>譬如磨鏡。諦思惟天下，皆無有堅固，亦無有 <a class="t" id="t0884b11"></a>常。」</p>
<p><a class="t-linehead" id="t-linehead0884b11"></a>佛告諸比丘：「持心當如四方石，石在中庭， <a class="t" id="t0884b12"></a>雨墮亦不能壞，日炙亦不能消，風吹亦不能 <a class="t" id="t0884b13"></a>起，持心當如石。」</p>
<a class="t" id="t0884b14"></a>
<p><a class="t-linehead" id="t-linehead0884b14"></a>佛告諸比丘：「天下人心如流水，中有草木，各 <a class="t" id="t0884b15"></a>自流去，不相顧望，前者亦不顧後，後者亦不 <a class="t" id="t0884b16"></a>顧前，草木流行，各自如故。人心亦如是，一念 <a class="t" id="t0884b17"></a>來一念去，如草木前後不相顧望，於天上天 <a class="t" id="t0884b18"></a>下無所復樂，寄居天地間，棄身不復生。道成 <a class="t" id="t0884b19"></a>乃知師恩，見師者即承事，不見師即思念其 <a class="t" id="t0884b20"></a>教誡，如人念父母，意定乃能有一心，便有哀 <a class="t" id="t0884b21"></a>天下人民蜎飛蠕動之類。坐自笑我已脫身 <a class="t" id="t0884b22"></a>於天下及五道，一者天道，二者人道，三者餓 <a class="t" id="t0884b23"></a>鬼道，四者畜生道，五者泥犁道。得阿羅漢者， <a class="t" id="t0884b24"></a>欲飛行變化即能，身中出水火即能，出無間 <a class="t" id="t0884b25"></a>入無孔亦能，離世間苦取泥洹道亦能。」</p>
<a class="t" id="t0884b26"></a>
<p><a class="t-linehead" id="t-linehead0884b26"></a>佛告諸比丘：「道不可不作，經不可不讀。」</p>
<p>佛說 <a class="t" id="t0884b27"></a>經已，五百沙門皆得阿羅漢。諸沙門皆起前， <a class="t" id="t0884b28"></a>以頭面著地為佛作禮。</p>
<a class="t" id="t0884b29"></a>
<p><span class="t-juanname">佛說阿含正行經</span></p>
</article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 151. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>

