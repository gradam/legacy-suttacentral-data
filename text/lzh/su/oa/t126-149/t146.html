<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t146">
<article>
<div class="mirror hgroup">
<h1 class="mirror-row">
<span class="mirror-left latin">T 146</span> <span class="mirror-right">舍衛國王夢見十事經</span>
</h1>
</div>
<p class="suttainfo latin"><span class="juannum">No. 146 [Nos. 125 (52.9), 147-148]</span><br>
<a class="t" id="t0870c15"></a> <a class="t" id="t0870c16"></a> <a class="t" id="t0870c17"></a> <a class="t" id="t0870c18"></a> <span class="t-juanname">舍衛國王夢見十事經</span><br>
<a class="t" id="t0870c19"></a> <a class="t" id="t0870c20"></a> <span class="t-byline">失譯</span></p>
<a class="t" id="t0870c21"></a>
<p><a class="t-linehead" id="t-linehead0870c21"></a>佛在舍衛祇桓阿難邠坻阿藍。時，國王波斯 <a class="t" id="t0870c22"></a>匿夜臥夢見十事。何謂為十事？一者見三瓶 <a class="t" id="t0870c23"></a>併，兩邊滿中央空，兩瓶滿沸氣交往來，不入 <a class="t" id="t0870c24"></a>空瓶中。二者見馬口亦食，尻亦食。三者見小 <a class="t" id="t0870c25"></a>樹生華。四者見小樹生實。五者見一人切繩， <a class="t" id="t0870c26"></a>人後有羊主食繩。六者見狐坐於好床，食以 <a class="t" id="t0870c27"></a>金器。七者見大牛還從小犢子乳。八者見四 <a class="t" id="t0870c28"></a>牛從四面鳴來相趣欲鬪，當合未合不知牛 <a class="t" id="t0870c29"></a>處。九者見大陂水，中央濁四邊清。十者見溪 <a class="t" id="t0871a01"></a>水流正赤。王夢已即覺，王大惶怖，恐亡其 <a class="t" id="t0871a02"></a>國軀。明日王即召公卿大臣及明道知解夢 <a class="t" id="t0871a03"></a>者婆羅門，皆到王前，王即為說夜夢十事，誰 <a class="t" id="t0871a04"></a>能解者？諸能解夢者即言：「我能解之，恐王聞 <a class="t" id="t0871a05"></a>之不樂。」王言：「便說之，如卿所知。」婆羅門即為 <a class="t" id="t0871a06"></a>王說之言：「當殺王太子以祠天王，重夫人當 <a class="t" id="t0871a07"></a>殺以祠天王，邊傍侍奴婢當殺以祠天王， <a class="t" id="t0871a08"></a>所有白象當殺以祠天王，所重好馬當殺以 <a class="t" id="t0871a09"></a>祠天王，所可臥具及著身珍寶好物，皆當燒 <a class="t" id="t0871a10"></a>用祠天王，此王身乃無他。」</p>
<p><a class="t-linehead" id="t-linehead0871a10"></a>王聞婆羅門解夢 <a class="t" id="t0871a11"></a>如是，王即大愁憂，却入齋室思念。是王有一 <a class="t" id="t0871a12"></a>夫人名摩利，就到王所齋室問：「王何為入齋 <a class="t" id="t0871a13"></a>室愁憂，我身將有過失？」王即言：「若莫問，儻聞 <a class="t" id="t0871a14"></a>者令若愁。」夫人即復問：「何因緣愁？」王言：「不 <a class="t" id="t0871a15"></a>須復問，聞者令若憂。」夫人復言：「我是王身 <a class="t" id="t0871a16"></a>半也，王有急緩當以告我。」王即為說之言：「我 <a class="t" id="t0871a17"></a>昨日夜夢見十事。一者見三瓶，兩邊滿中央 <a class="t" id="t0871a18"></a>空，兩瓶滿沸氣交往來，不入空瓶中。二者見 <a class="t" id="t0871a19"></a>馬口亦食，尻亦食。三者見小樹生華。四者見 <a class="t" id="t0871a20"></a>小樹生實。五者見一人切繩，人後有羊主食 <a class="t" id="t0871a21"></a>繩。六者見狐坐好床，食以金器。七者見大牛 <a class="t" id="t0871a22"></a>還從小犢子乳。八者見四牛從四面鳴來相 <a class="t" id="t0871a23"></a>趣欲鬪，當合未合不知牛處。九者見大陂水， <a class="t" id="t0871a24"></a>中央濁四邊清。十者見大溪水流正赤。夢已 <a class="t" id="t0871a25"></a>即覺惶怖，夢如是，恐亡我國、恐亡我子、恐亡 <a class="t" id="t0871a26"></a>我國中人民。反明日我即召公卿大臣諸婆 <a class="t" id="t0871a27"></a>羅門能解夢者，為說夢如是，婆羅門解夢言： <a class="t" id="t0871a28"></a>『王所愛者，皆當以祠天用。』是故憂愁。」 <a class="t" id="t0871a29"></a>夫人言：「王莫愁憂！人行買金，以金磨石好惡 <a class="t" id="t0871b01"></a>其色見石上，今佛在祇桓阿難邠坻阿藍，可 <a class="t" id="t0871b02"></a>往問佛夢意，如佛解者當隨佛語。」</p>
<p><a class="t-linehead" id="t-linehead0871b02"></a>王即勅左 <a class="t" id="t0871b03"></a>右車騎，車騎已嚴，王即乘高蓋車，車名 <a class="t" id="t0871b04"></a>婆羅延。時車騎數千即從舍衛，到祇桓阿 <a class="t" id="t0871b05"></a>難邠坻阿藍徐步徑，即下車步到佛所。見佛 <a class="t" id="t0871b06"></a>前以頭面著佛足，乃坐白佛言：「我昨日夜夢 <a class="t" id="t0871b07"></a>見十事。一者見三瓶併，兩邊滿中央空，兩瓶 <a class="t" id="t0871b08"></a>滿沸氣交往來，不入空瓶中。二者見馬口亦 <a class="t" id="t0871b09"></a>食，尻亦食。三者見小樹生華。四者見小樹生 <a class="t" id="t0871b10"></a>實。五者見一人切繩，人後有羊主食繩。六者 <a class="t" id="t0871b11"></a>見狐坐於好床，食以金器。七者見大牛還從 <a class="t" id="t0871b12"></a>小犢子乳。八者見四牛從四面鳴來相趣欲 <a class="t" id="t0871b13"></a>鬪，當合未合不知牛處。九者見大陂水，中央 <a class="t" id="t0871b14"></a>濁四邊清。十者見大溪水流正赤。我夢如是， <a class="t" id="t0871b15"></a>覺即怖 <span class="gaiji">［怡－台＋處］ <!--gaiji,,1[怡-台＋處],2,3--></span>，恐亡我國、恐亡我子、恐亡我國中 <a class="t" id="t0871b16"></a>人民。」反王言：「願佛為我解是十事。」</p>
<p><a class="t-linehead" id="t-linehead0871b16"></a>佛即告 <a class="t" id="t0871b17"></a>王言：「莫恐莫恐！所夢者無他，於王身無惡，於 <a class="t" id="t0871b18"></a>國亦無惡，於大子亦無惡，於夫人亦無惡。王 <a class="t" id="t0871b19"></a>所夢者，皆為後世施耳。後世人不畏法，皆淫 <a class="t" id="t0871b20"></a>泆皆貪，一妻不厭足，數怒愚癡不知慚愧。王 <a class="t" id="t0871b21"></a>夢見三瓶併，兩邊滿中央空，兩瓶滿沸氣交 <a class="t" id="t0871b22"></a>往來，不入空瓶中者，後世人當不給視貧窮， <a class="t" id="t0871b23"></a>近親兩富自相饋遺，王夢見一事者，正為是 <a class="t" id="t0871b24"></a>耳。王莫恐莫恐！於國於身妻子皆無他。王夢 <a class="t" id="t0871b25"></a>見馬口亦食，尻亦食者，後世大臣當廩食於 <a class="t" id="t0871b26"></a>官，復食於民，王夢見二事者，但為是耳。王莫 <a class="t" id="t0871b27"></a>恐莫恐！於國於身妻子皆無他。王夢見小樹 <a class="t" id="t0871b28"></a>生華者，後世人年未滿三十，當頭生白髮，王 <a class="t" id="t0871b29"></a>夢見三事者，正為是耳。王莫恐莫恐！於國於 <a class="t" id="t0871c01"></a>身妻子皆無他。王夢見小樹生實者，後世女 <a class="t" id="t0871c02"></a>人年少當行嫁抱子，不知慚愧，王夢見四事 <a class="t" id="t0871c03"></a>者，正為是耳。王莫恐莫恐！於國於身妻子 <a class="t" id="t0871c04"></a>皆無他。王夢見一人切繩，人後有羊主食繩 <a class="t" id="t0871c05"></a>者，後世人當行出賈留婦於家，婦當私與男 <a class="t" id="t0871c06"></a>子共栖宿，王夢見五事者，正為是耳。王莫恐 <a class="t" id="t0871c07"></a>莫恐！於國於身妻子皆無他。王夢見狐坐於 <a class="t" id="t0871c08"></a>好床，食以金器者，後世賤人當有財富者，當 <a class="t" id="t0871c09"></a>在上坐食飲極味，王夢見六事者，正為是 <a class="t" id="t0871c10"></a>耳。王莫恐莫恐！於國於身妻子皆無他。王夢 <a class="t" id="t0871c11"></a>見大牛還從小犢子乳者，後世人母當為女 <a class="t" id="t0871c12"></a>作媒，將他人男子與女共房，母當主守門，持 <a class="t" id="t0871c13"></a>女婬錢用自給活，王夢見七事者，正為是 <a class="t" id="t0871c14"></a>耳。王莫恐莫恐！於國於身妻子皆無他。王夢 <a class="t" id="t0871c15"></a>見四牛從四面鳴來相趣欲鬪，當合未合不 <a class="t" id="t0871c16"></a>知牛處者，後世人大臣當不畏天，淫泆貪，一 <a class="t" id="t0871c17"></a>妻不厭足，數怒愚癡不知慚愧不畏上下；雨 <a class="t" id="t0871c18"></a>師不為時節，帝王長吏人民皆當請雨，雨師 <a class="t" id="t0871c19"></a>見帝王長吏人民施行如是故四面起雲，帝 <a class="t" id="t0871c20"></a>王長吏皆喜言：『雲已四面起，今當雨。』須臾 <a class="t" id="t0871c21"></a>間雲各自散去。雨師故見怪，欲使帝王長吏 <a class="t" id="t0871c22"></a>人民畏天地，不淫泆不貪，守一妻，慈心莫 <a class="t" id="t0871c23"></a>怒，王夢見八事者，正為是耳。王莫恐莫恐！ <a class="t" id="t0871c24"></a>於國於身妻子皆無他。王夢見大陂水，中央 <a class="t" id="t0871c25"></a>濁四邊清者，後世人民在閻浮利內者，當不 <a class="t" id="t0871c26"></a>孝父母不敬長老，無反復不顧後，邊國當孝 <a class="t" id="t0871c27"></a>父母敬長老有反復，王夢見九事者，正為是 <a class="t" id="t0871c28"></a>耳。王莫恐莫恐！於國於身妻子皆無他。王夢 <a class="t" id="t0871c29"></a>見大陂水正赤者，後世諸王當不厭其國 <a class="t" id="t0872a01"></a>興師，人民起兵共鬪，當作車兵馬兵步兵，當 <a class="t" id="t0872a02"></a>以車兵相殺、馬兵相殺、步兵相殺，血流正赤， <a class="t" id="t0872a03"></a>王夢見十事者，正為是耳。王莫恐莫恐！於 <a class="t" id="t0872a04"></a>國於身妻子皆無他。是夢者皆為後世方來 <a class="t" id="t0872a05"></a>之事。」</p>
<p><a class="t-linehead" id="t-linehead0872a05"></a>王即長跪言：「得佛教心即歡喜，如人持 <a class="t" id="t0872a06"></a>小器受膏，膏多器小更求大器，得大器更受 <a class="t" id="t0872a07"></a>之，即安隱不恐。」王即稽首再拜，前以頭面著 <a class="t" id="t0872a08"></a>佛足而去。還歸於宮重賜正夫人，皆奪諸公 <a class="t" id="t0872a09"></a>大臣俸祿，不復信諸婆羅門語。</p>
<a class="t" id="t0872a10"></a>
<p><span class="t-juanname">舍衛國王夢見十事經</span></p>
<a class="t" id="t0872a11"></a>
<div class="w">
<p><a class="t-linehead" id="t-linehead0872a11"></a>按此經，與《增一阿含經》第五十一卷〈大愛 <a class="t" id="t0872a12"></a>道般涅槃品〉，同本異譯，今國、宋二本文義 <a class="t" id="t0872a13"></a>相同，此本與宋義同文異，似非一譯，而未 <a class="t" id="t0872a14"></a>知是非、不敢去取。然此丹本詳悉，今且雙 <a class="t" id="t0872a15"></a>存，以待賢哲。</p>
</div>
</article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 146. The text is from <a href="http://tripitaka.cbeta.org/T02" target="_blank">CBETA</a> .</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
