<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t72">
<article>
<div class="hgroup mirror"><h1 class="mirror-row"><span class="mirror-left latin">T72</span>
<span class="mirror-right">佛說三歸五戒慈心厭離功德經</span></h1></div>　<a class="t" id="t0878c01"></a><a class="t" id="t0878c02"></a><a class="t" id="t0878c03"></a><a class="t" id="t0878c04"></a><a class="t" id="t0878c05"></a><a class="t" id="t0878c07"></a><p class="suttainfo"><span class="t-juanname">佛說三歸五戒慈心厭離功德經</span><br><a class="t" id="t0878c08"></a><a class="t" id="t0878c09"></a>
<span class="t-byline">失譯人名今附東晉錄</span></p><a class="t" id="t0878c10"></a>
<p><a class="t-linehead" id="t-linehead0878c10"></a>聞如是：</p>
<p>一時，佛在舍衛國祇樹給孤獨園。佛<a class="t" id="t0878c11"></a>為阿那邠邸長者說：「過去久遠，有梵志名毗羅<a class="t" id="t0878c12"></a>摩，饒財多寶。若布施時，用八萬四千金鉢盛<a class="t" id="t0878c13"></a>滿碎銀，八萬四千銀鉢盛滿碎金，復以八萬<a class="t" id="t0878c14"></a>四千金銀澡罐，復以八萬四千牛皆以金銀<a class="t" id="t0878c15"></a>覆角，復以八萬四千玉女莊嚴具足，復以八<a class="t" id="t0878c16"></a>萬四千臥具眾綵自覆，復以八萬四千衣裳，<a class="t" id="t0878c17"></a>復以八萬四千象馬皆以金銀鞍勒，復以八<a class="t" id="t0878c18"></a>萬四千房舍布施；復於四城門中布施，隨其<a class="t" id="t0878c19"></a>所欲皆悉與之；復以一房舍施招提僧。如上<a class="t" id="t0878c20"></a>施福，不如受三自歸。所以然者，受三歸者，施<a class="t" id="t0878c21"></a>一切眾生無畏。是故歸佛、法、僧，其福不可計<a class="t" id="t0878c22"></a>量也。</p>
<p><a class="t-linehead" id="t-linehead0878c22"></a>「如上布施及受三歸福，復不如受五戒<a class="t" id="t0878c23"></a>福。受五戒者，功德滿具，其福勝也。如上布施<a class="t" id="t0878c24"></a>及受三歸、五戒福，復不如彈指頃慈念眾生<a class="t" id="t0878c25"></a>福也。如上布施，及受三歸、五戒，慈念眾生福，<a class="t" id="t0878c26"></a>復不如起一切世間不可樂想福。所以然者，<a class="t" id="t0878c27"></a>起一切世間不可樂想福，能令行者滅生死<a class="t" id="t0878c28"></a>苦，終成佛道，故其福最勝也。」</p>
<p><a class="t-linehead" id="t-linehead0878c28"></a>爾時長者聞佛<a class="t" id="t0879a01"></a>所說，歡喜奉行。</p><a class="t" id="t0879a02"></a>
<p class="endsutta"><span class="t-juanname">佛說三歸五戒慈心厭離功德經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
