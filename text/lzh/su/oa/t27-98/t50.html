<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t50">
<article>
<div class="hgroup mirror"><h1 class="mirror-row"><span class="mirror-left">T50</span>
<span class="mirror-right">佛說受歲經</span></h1></div>　<a class="t" id="t0842b01"></a><a class="t" id="t0842b02"></a><a class="t" id="t0842b03"></a><p class="suttainfo"><span class="t-juanname">佛說受歲經</span><br><a class="t" id="t0842b04"></a><a class="t" id="t0842b05"></a>
<span class="t-byline">西晉三藏竺法護譯</span></p><a class="t" id="t0842b06"></a>
<p><a class="t-linehead" id="t-linehead0842b06"></a>聞如是：</p>
<p>一時，婆伽婆在羅閱祇迦蘭陀竹<a class="t" id="t0842b07"></a>園，與大比丘眾俱受歲。彼時，尊者大目揵連<a class="t" id="t0842b08"></a>告諸比丘：「諸賢！比丘受歲者，君當說、君當<a class="t" id="t0842b09"></a>教授、君當教誡、君當愛念，謂第一故。何以<a class="t" id="t0842b10"></a>故？諸賢！或有人反戾難教與惡法俱，謂梵行<a class="t" id="t0842b11"></a>者，亦不說、亦不教授、亦不教誡、亦不愛念，<a class="t" id="t0842b12"></a>彼人謂第一故。云何，諸賢！反戾難教？謂梵<a class="t" id="t0842b13"></a>行與俱者，亦不說、亦不教授、亦不教誡、亦<a class="t" id="t0842b14"></a>不愛念，彼人謂第一故。此諸賢！或一人惡<a class="t" id="t0842b15"></a>求與惡求俱。諸賢！謂彼人惡求與惡求俱<a class="t" id="t0842b16"></a>者，此法反戾難教，如是染欲瞋恨慳嫉，不捨<a class="t" id="t0842b17"></a>諛諂幻，無羞無耻恚結，口言恚結。比丘語已<a class="t" id="t0842b18"></a>還報其言，比丘語已向多人說，比丘語已而<a class="t" id="t0842b19"></a>誹說，各各有所說而外說之，瞋恨結而廣<a class="t" id="t0842b20"></a>與惡知識俱與惡伴俱，不知恩潤、不知反<a class="t" id="t0842b21"></a>復。諸賢！謂彼人不知恩潤無反復者，此反<a class="t" id="t0842b22"></a>戾難教，是為諸賢反戾難教法。</p>
<p><a class="t-linehead" id="t-linehead0842b22"></a>「謂梵行與<a class="t" id="t0842b23"></a>俱者，亦不說、亦不教授、亦不教誡、亦不愛<a class="t" id="t0842b24"></a>念，彼人謂第一故。此諸賢！<span class="corr" title="[此&gt;比]">比</span>丘當自思量。<a class="t" id="t0842b25"></a>諸賢！謂彼人者，惡求與惡求俱，是我所不<a class="t" id="t0842b26"></a>念；我若惡求與惡求俱，他亦不念我。比丘<a class="t" id="t0842b27"></a>作等觀，當莫惡求，當作是學。如是染欲瞋恨<a class="t" id="t0842b28"></a>慳嫉，不捨諛諂幻，無羞無恥恚結，口言恚<a class="t" id="t0842b29"></a>結。比丘語已還報其言，比丘語已向多人<a class="t" id="t0842c01"></a>說，比丘語已而誹說，各各有所說而外說之，<a class="t" id="t0842c02"></a>瞋恨而廣與惡知識俱與惡伴俱，不知恩潤、<a class="t" id="t0842c03"></a>不知反復。諸賢！謂彼人不恩潤無反復者，<a class="t" id="t0842c04"></a>我所不愛；我若不恩潤、無反復者，他亦不<a class="t" id="t0842c05"></a>念我。比丘當等觀，當莫為無反復，當學諸<a class="t" id="t0842c06"></a>賢。</p>
<p><a class="t-linehead" id="t-linehead0842c06"></a>「若比丘未受歲，君說、君當教授、君當教<a class="t" id="t0842c07"></a>誡、君當愛念，謂第一故。何以故？諸賢！或有<a class="t" id="t0842c08"></a>人無反戾與教法俱，謂梵行與俱者，當為說、<a class="t" id="t0842c09"></a>當為教授、當為教誡愛念，彼人謂第一故。<a class="t" id="t0842c10"></a>云何，諸賢！無反戾與教法俱？謂梵行與俱者，<a class="t" id="t0842c11"></a>當為說、當為教授、當為教誡愛念，彼人謂<a class="t" id="t0842c12"></a>第一故。此諸賢！或一人無惡求不與惡求俱。<a class="t" id="t0842c13"></a>謂，諸賢！彼人無惡求不與惡求俱者，此法無<a class="t" id="t0842c14"></a>反戾，如是不染欲、不瞋恨、不慳嫉，不諛諂<a class="t" id="t0842c15"></a>幻，不無羞不無恥無恚結，口不言恚結。比<a class="t" id="t0842c16"></a>丘語已不還報言，比丘語已不向多人說，比<a class="t" id="t0842c17"></a>丘語已不誹說，各各有所說不外之，不瞋恨<a class="t" id="t0842c18"></a>而廣之，不與惡知識俱不與惡伴俱，不無恩<a class="t" id="t0842c19"></a>潤不無反復。諸賢！謂彼人此與教法俱，是<a class="t" id="t0842c20"></a>為諸賢不反戾與教法俱。梵行與俱者，當<a class="t" id="t0842c21"></a>為說、當為教授、當為教誡愛念，彼人為第<a class="t" id="t0842c22"></a>一故。此諸賢！比丘當自思量。諸賢！謂彼人<a class="t" id="t0842c23"></a>無惡求不與惡求俱者，是我所念；我若無惡<a class="t" id="t0842c24"></a>求不與惡求俱者，他亦念我。比丘作等觀，當<a class="t" id="t0842c25"></a>莫惡求，當作是學。如是不染欲、不瞋恨、不慳<a class="t" id="t0842c26"></a>嫉，不捨不諛諂幻，不無羞無恥，無恚結，口不<a class="t" id="t0842c27"></a>言恚結。比丘語已不還報言，比丘語已不向<a class="t" id="t0842c28"></a>多人說，比丘語已不誹說，各各有所說不外<a class="t" id="t0842c29"></a>之，不瞋恨而廣之，不與惡知識俱不與惡<a class="t" id="t0843a01"></a>伴俱，不無恩潤、不無反復。諸賢！彼人不無<a class="t" id="t0843a02"></a>恩潤、不無反復者，我所愛念；我若不無恩<a class="t" id="t0843a03"></a>潤，不無反復者，他亦愛念，我比丘作等<a class="t" id="t0843a04"></a>觀，不無恩潤不無反復，當作是學。</p>
<p><a class="t-linehead" id="t-linehead0843a04"></a>「此諸<a class="t" id="t0843a05"></a>賢！比丘觀已多有所益，我為住惡求與惡求<a class="t" id="t0843a06"></a>俱，當不惡求與惡求俱？此諸賢比丘觀而<a class="t" id="t0843a07"></a>知，我住惡求與惡求俱；彼當不喜悅，彼便<a class="t" id="t0843a08"></a>進欲止。此諸賢！比丘觀而知，我當不住惡<a class="t" id="t0843a09"></a>求與惡求俱，彼便喜悅清淨白，佛世尊境<a class="t" id="t0843a10"></a>界行，見已樂行。猶若，諸賢！有眼之士，持極淨<a class="t" id="t0843a11"></a>鏡自用觀面。此諸賢！有眼之士自見面塵垢<a class="t" id="t0843a12"></a>便不喜悅，彼便進欲除此垢。諸賢！有眼之士<a class="t" id="t0843a13"></a>不自見面有塵垢，彼便悅喜清淨，自見已樂<a class="t" id="t0843a14"></a>行。如是，諸賢！比丘觀而知，我為住惡求與惡<a class="t" id="t0843a15"></a>求俱，彼進欲止。此諸賢！比丘觀而知，我<a class="t" id="t0843a16"></a>當不住惡求不與惡求俱，彼便喜悅清淨白，<a class="t" id="t0843a17"></a>佛世尊境界住，見已樂行。如是住染欲、不<a class="t" id="t0843a18"></a>住不染欲，如是住瞋恨、不住不瞋恨，如是<a class="t" id="t0843a19"></a>住慳嫉不捨、不住不慳嫉不捨，如是住諛諂<a class="t" id="t0843a20"></a>幻、不住不諛諂幻，如是住無羞無恥、不住<a class="t" id="t0843a21"></a>不無羞不無恥，如是住恚結口言恚結、不住<a class="t" id="t0843a22"></a>不恚結口言恚結，比丘語已還報其言、不住<a class="t" id="t0843a23"></a>比丘語已不還報，比丘語已向多人說、不住<a class="t" id="t0843a24"></a>比丘語已不向多人說，比丘語已而誹說、不<a class="t" id="t0843a25"></a>住比丘語已不誹說，各各有所說而外說之、<a class="t" id="t0843a26"></a>不住各各所說不外說之，瞋恨、不住不瞋恨，<a class="t" id="t0843a27"></a>而廣與惡知識俱與惡伴俱、不住不與惡知<a class="t" id="t0843a28"></a>識俱不與惡伴俱，不知恩潤不知反復、不<a class="t" id="t0843a29"></a>住不無恩潤不無反復。此諸賢！比丘觀而<a class="t" id="t0843b01"></a>知，我住不知恩潤、不知反復，彼便不喜悅，<a class="t" id="t0843b02"></a>彼便進欲止。此諸賢！比丘觀而知，我住不<a class="t" id="t0843b03"></a>無恩潤、住不無反復，彼便喜悅清淨白，<a class="t" id="t0843b04"></a>佛世尊境界行，自見已樂行。猶若，諸賢！有眼<a class="t" id="t0843b05"></a>之士持清淨鏡自照面。此諸賢！有眼之士自<a class="t" id="t0843b06"></a>見面有塵垢，彼便不喜悅，便進欲止。此諸賢！<a class="t" id="t0843b07"></a>此有眼之士，不自見面有塵垢，彼即喜悅清<a class="t" id="t0843b08"></a>淨，自見已樂行。如是，諸賢！比丘觀而知，<a class="t" id="t0843b09"></a>住不恩潤反復，彼便不喜悅即進欲止。此諸<a class="t" id="t0843b10"></a>賢！比丘觀而知，當我住不無恩潤、不無反<a class="t" id="t0843b11"></a>復，彼便喜悅清淨白，佛世尊境界行。自見<a class="t" id="t0843b12"></a>已樂行，樂行已悅喜，悅喜已身信行，身信行<a class="t" id="t0843b13"></a>已知安樂，安樂已意定，意定已知如真見<a class="t" id="t0843b14"></a>如真，知見如真已無厭，無厭已無染，無染<a class="t" id="t0843b15"></a>已解脫，解脫已得解脫知，生已盡、梵行已<a class="t" id="t0843b16"></a>成、所作已辦、不受後有，知如真。」</p><a class="t" id="t0843b17"></a>
<p><a class="t-linehead" id="t-linehead0843b17"></a>賢者目揵連如是說，彼諸比丘聞尊者目揵<a class="t" id="t0843b18"></a>連所說，歡喜而樂。</p><a class="t" id="t0843b19"></a>
<p class="endsutta"><span class="t-juanname">佛說受歲經</span></p><a class="t" id="t0843b20"></a><div class="w"><div>
<p><a class="t-linehead" id="t-linehead0843b20"></a>此經，丹藏則名受歲經，而丹有宋無；宋<a class="t" id="t0843b21"></a>藏則名受新歲經，而宋有丹無。按二經皆<a class="t" id="t0843b22"></a>云法護譯，名雖少似，義乃大別，則未知其<a class="t" id="t0843b23"></a>孰是孰非，又何二藏互有無耶？今按《開元<a class="t" id="t0843b24"></a>錄．重譯錄》中容凾之內，有受歲經，竺法護<a class="t" id="t0843b25"></a>譯，云與《中阿含經》第二十三卷初同本異譯，<a class="t" id="t0843b26"></a>〈單譯錄〉中竟凾之內，有新歲經，竺曇無蘭<a class="t" id="t0843b27"></a>晉云法正譯，注中有云：「《中含》大本無此等<a class="t" id="t0843b28"></a>經，故編於此。」今撿丹受歲經，與彼《中含》二<a class="t" id="t0843b29"></a>十三卷大同，則真是容凾重譯受歲經耳。<a class="t" id="t0843c01"></a>宋本受新歲經，與彼《中含》全別，而與竟凾<a class="t" id="t0843c02"></a>名新歲經者，在文雖異，大旨無殊，似是彼<a class="t" id="t0843c03"></a>經之異譯耳。然今此容凾宋藏受新歲經，<a class="t" id="t0843c04"></a>與彼竟凾新歲經，以為單譯耶，則何有廣<a class="t" id="t0843c05"></a>略之殊、譯人之異，又此何編於重譯中耶？<a class="t" id="t0843c06"></a>以為重譯耶，則彼何列于單譯中耶？此須<a class="t" id="t0843c07"></a>待勘。今且欲類聚以待賢哲，故移受新<a class="t" id="t0843c08"></a>歲經編于竟凾，此容凾中取此丹藏經，為<a class="t" id="t0843c09"></a>真本焉。</p></div></div>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
