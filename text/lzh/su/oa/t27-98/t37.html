<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t37">
<article>
<div class="hgroup mirror"><h1 class="mirror-row"><span class="mirror-left">T37</span>
<span class="mirror-right">佛說緣本致經</span></h1></div>　<a class="t" id="t0820b18"></a><a class="t" id="t0820b19"></a><a class="t" id="t0820b20"></a><a class="t" id="t0820b21"></a><p class="suttainfo"><span class="t-juanname">佛說緣本致經</span><br><a class="t" id="t0820b22"></a><a class="t" id="t0820b23"></a>
<span class="t-byline">失譯人名今附東晉錄</span></p><a class="t" id="t0820b24"></a>
<p><a class="t-linehead" id="t-linehead0820b24"></a>聞如是：</p>
<p>一時，佛在舍衛國祇樹給孤獨園。佛<a class="t" id="t0820b25"></a>告諸比丘：「愛訒深有，榮色未起，為纏沒住，亦<a class="t" id="t0820b26"></a>有本栽，非無緣致。愛有耽荒，本致熟在，狂醉<a class="t" id="t0820b27"></a>為受，不明觀解，是名癡本。</p><a class="t" id="t0820b28"></a>
<p><a class="t-linehead" id="t-linehead0820b28"></a>「癡緣所生，亦為有本。何等為本？眩曜色聲，五<a class="t" id="t0820b29"></a>蓋馳惑，斯生癡本矣。</p><a class="t" id="t0820c01"></a>
<p><a class="t-linehead" id="t-linehead0820c01"></a>「五蓋蔽冥，致影沈吟，亦為有本。何等為本？三<a class="t" id="t0820c02"></a>惡種牽，斯謂為本。</p><a class="t" id="t0820c03"></a>
<p><a class="t-linehead" id="t-linehead0820c03"></a>「三惡栽習，亦為有本。何等為本？不攝根識，斯<a class="t" id="t0820c04"></a>亦為本。</p><a class="t" id="t0820c05"></a>
<p><a class="t-linehead" id="t-linehead0820c05"></a>「不攝根識，緣致有本。何等為本？謂非所應念，<a class="t" id="t0820c06"></a>專候不已，斯謂本也。</p>
<p><a class="t-linehead" id="t-linehead0820c06"></a>「非應所念，亦從本緣，<a class="t" id="t0820c07"></a>不為無本。何等為本？不從正信，迷於所向，<a class="t" id="t0820c08"></a>斯謂本也。</p>
<p><a class="t-linehead" id="t-linehead0820c08"></a>「不信從謬，亦有緣致，非為無本。何<a class="t" id="t0820c09"></a>等為本？惡師所引，非法聽受，斯謂為本。</p>
<p><a class="t-linehead" id="t-linehead0820c09"></a>「非正<a class="t" id="t0820c10"></a>失聽，亦有緣本。何等為本？違背賢聖英<span class="gaiji">俊<!--gaiji,俊,1[仁-二＋（隹／乃）],2&#x347A;,3--></span>之<a class="t" id="t0820c11"></a>聚，斯謂為本。</p><a class="t" id="t0820c12"></a>
<p><a class="t-linehead" id="t-linehead0820c12"></a>「乖錯賢<span class="gaiji">俊<!--gaiji,俊,1[仁-二＋（隹／乃）],2&#x347A;,3--></span>緣致違背，亦為有本。何等為本？<a class="t" id="t0820c13"></a>失於戴仰虛心集樂，斯謂本矣。如是，比丘！<a class="t" id="t0820c14"></a>夫失賢眾清高之聚，身口意行視聽惑滿，胸<a class="t" id="t0820c15"></a>心閉塞矣。以非法見，信向毀矣。正道負背則<a class="t" id="t0820c16"></a>邪見增，邪見增則內攝喪，內攝喪則三惡興<a class="t" id="t0820c17"></a>恣，三惡興恣則五蓋盈滿，五蓋盈滿則癡本<a class="t" id="t0820c18"></a>足，癡本足則愛受盛，以斯轉種增著猗有，塵<a class="t" id="t0820c19"></a>染無際矣。</p><a class="t" id="t0820c20"></a>
<p><a class="t-linehead" id="t-linehead0820c20"></a>「度世明慧，昇于脫要，亦為有本。何謂度世智<a class="t" id="t0820c21"></a>慧解脫之本？七覺法妙，謂為致本。</p><a class="t" id="t0820c22"></a>
<p><a class="t-linehead" id="t-linehead0820c22"></a>「七覺鏡照，亦為有本。何等為本？謂四意止，斯<a class="t" id="t0820c23"></a>則覺本。</p>
<p><a class="t-linehead" id="t-linehead0820c23"></a>「四意靜止，由從有本，非無有本。其義<a class="t" id="t0820c24"></a>焉在？謂清淨潔妙，其行在三。</p><a class="t" id="t0820c25"></a>
<p><a class="t-linehead" id="t-linehead0820c25"></a>「三清淨行，亦為有本，非無有本。本義為何？<a class="t" id="t0820c26"></a>謂守攝諸根，斯則為本。</p><a class="t" id="t0820c27"></a>
<p><a class="t-linehead" id="t-linehead0820c27"></a>「守攝諸根，亦為有本，非無有本。本義為何？謂<a class="t" id="t0820c28"></a>鏡鑑玄照，斯為本念矣。</p><a class="t" id="t0820c29"></a>
<p><a class="t-linehead" id="t-linehead0820c29"></a>「本念照往，亦為有本，緣致入正。何等為本？本<a class="t" id="t0821a01"></a>念造勝，謂之樹信。</p><a class="t" id="t0821a02"></a>
<p><a class="t-linehead" id="t-linehead0821a02"></a>「信亦有本，不為無本。何等信本？謂多聞經道<a class="t" id="t0821a03"></a>次第典要，斯謂為本。</p><a class="t" id="t0821a04"></a>
<p><a class="t-linehead" id="t-linehead0821a04"></a>「聞於經法，亦為有本，不為無本。何等聞法？謂<a class="t" id="t0821a05"></a>賢行澄清業真者也。</p><a class="t" id="t0821a06"></a>
<p><a class="t-linehead" id="t-linehead0821a06"></a>「賢者清淨，亦為有本。何等為本？謂<span class="gaiji">俊<!--gaiji,俊,1[仁-二＋（隹／乃）],2&#x347A;,3--></span>行清<a class="t" id="t0821a07"></a>真潔白之聚。</p><a class="t" id="t0821a08"></a>
<p><a class="t-linehead" id="t-linehead0821a08"></a>「如是，比丘！賢者集勝依附明哲，奉事多聞能<a class="t" id="t0821a09"></a>致信本，信本已立便得正念，正念已樹守攝<a class="t" id="t0821a10"></a>諸根，根守已建登三行淨，已三清淨便四意<a class="t" id="t0821a11"></a>止，四意止立便七覺意；七覺意成立，是即無<a class="t" id="t0821a12"></a>為解脫度世。」</p>
<p><a class="t-linehead" id="t-linehead0821a12"></a>佛說如是，弟子受行。</p><a class="t" id="t0821a13"></a>
<p class="endsutta"><span class="t-juanname">佛說緣本致經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
