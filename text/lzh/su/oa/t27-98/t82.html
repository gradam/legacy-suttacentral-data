<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t82">
<article>
<div class="hgroup mirror"><h1 class="mirror-row"><span class="mirror-left">T82</span>
<span class="mirror-right">佛說意經</span></h1></div>　<a class="t" id="t0901b20"></a><a class="t" id="t0901b21"></a><a class="t" id="t0901b22"></a><a class="t" id="t0901b23"></a><p class="suttainfo"><span class="t-juanname">佛說意經</span><br><a class="t" id="t0901b24"></a><a class="t" id="t0901b25"></a>
<span class="t-byline">西晉月氏國三藏竺法護譯</span></p><a class="t" id="t0901b26"></a>
<p><a class="t-linehead" id="t-linehead0901b26"></a>聞如是：</p>
<p>一時，婆伽婆在舍衛城祇樹給孤獨<a class="t" id="t0901b27"></a>園。彼時，有異比丘獨坐房中，意作是念：「以何<a class="t" id="t0901b28"></a>故世間牽？以何故受於苦？以何故生已，生已<a class="t" id="t0901b29"></a>入隨從？」於是彼比丘從下晡起，起已往詣世<a class="t" id="t0901c01"></a>尊所，到已禮世尊足却坐一面。彼比丘却坐<a class="t" id="t0901c02"></a>一<span class="corr" title="[而&gt;面]">面</span>已，白世尊曰：「唯，世尊！我今日獨在房中<a class="t" id="t0901c03"></a>意生是念：『以何故世間牽？以何故受於苦？以<a class="t" id="t0901c04"></a>何故生已，生已入隨從？』」</p>
<p><a class="t-linehead" id="t-linehead0901c04"></a>「善哉，善哉！比丘！有<a class="t" id="t0901c05"></a>賢道、有賢觀、善辯才，所念善。『以何故世間牽？<a class="t" id="t0901c06"></a>以何故受於苦？以何故生已，生已入隨從？』<a class="t" id="t0901c07"></a>汝比丘！作如是問不？」</p>
<p><a class="t-linehead" id="t-linehead0901c07"></a>「唯然，世尊！」</p>
<p>「此比丘！以意<a class="t" id="t0901c08"></a>故世間牽，以意故受於苦，生意生意已入隨<a class="t" id="t0901c09"></a>從，比丘！而令世間牽、受於苦、生已生已入隨<a class="t" id="t0901c10"></a>從。比丘！聖弟子無所著，以彼牽、以彼去、彼<a class="t" id="t0901c11"></a>生已生已則隨從。此比丘！聖弟子阿羅漢，<a class="t" id="t0901c12"></a>能自御意，不自隨意。」</p>
<p><a class="t-linehead" id="t-linehead0901c12"></a>「善哉，世尊！」彼比丘，聞世<a class="t" id="t0901c13"></a>尊所說，善樂善然可已，重問世尊曰：「唯世尊！<a class="t" id="t0901c14"></a>言多聞比丘，言多聞比丘者，唯世尊！幾所故<a class="t" id="t0901c15"></a>名多聞比丘？如來說幾比丘多聞？」</p>
<p><a class="t-linehead" id="t-linehead0901c15"></a>「善哉，善哉！<a class="t" id="t0901c16"></a>比丘！賢道、賢觀、辯才，所言善。『世尊！多聞多聞<a class="t" id="t0901c17"></a>比丘者，唯世尊！幾所故名多聞比丘？如來說<a class="t" id="t0901c18"></a>幾是多聞比丘？』汝比丘！作是問不？」</p>
<p><a class="t-linehead" id="t-linehead0901c18"></a>「唯然，世<a class="t" id="t0901c19"></a>尊！」</p>
<p><a class="t-linehead" id="t-linehead0901c19"></a>「我多說比丘，契<span class="t-note">（一也）</span>、歌<span class="t-note">（二也）</span>、記<span class="t-note">（三也）</span>、偈<span class="t-note">（四也）</span>、所因<span class="t-note">（五也）</span>、法<a class="t" id="t0901c20"></a>句<span class="t-note">（六也）</span>、譬喻<span class="t-note">（七也）</span>、所應<span class="t-note">（八也）</span>、生<span class="t-note">（九也）</span>、方等<span class="t-note">（十也）</span>、未曾<span class="t-note">（十一也）</span>、法說<a class="t" id="t0901c21"></a><span class="t-note">（十二）</span>。比丘族姓子，四句偈向我說者，則知義知<a class="t" id="t0901c22"></a>法，應法所行等與法俱，如法行說。如是比丘<a class="t" id="t0901c23"></a>則是多聞，如是比丘為多聞，如是如來說比<a class="t" id="t0901c24"></a>丘多聞。」</p>
<p><a class="t-linehead" id="t-linehead0901c24"></a>「善哉，世尊！」彼比丘，聞世尊所說，善思<a class="t" id="t0901c25"></a>惟念，善樂善然可已，重問世尊曰：「唯世尊！比<a class="t" id="t0901c26"></a>丘聞已，比丘聞已智慧捷疾。唯世尊！所幾名<a class="t" id="t0901c27"></a>為比丘聞已，名為捷疾智慧？如來說幾比丘<a class="t" id="t0901c28"></a>聞已智慧捷疾？」</p>
<p><a class="t-linehead" id="t-linehead0901c28"></a>「善哉，善哉！比丘！賢道、賢觀、辯<a class="t" id="t0901c29"></a>才，所言善。『唯世尊！比丘聞已，比丘聞已智慧<a class="t" id="t0902a01"></a>捷疾。世尊！說幾比丘聞已智慧捷疾？』汝比丘<a class="t" id="t0902a02"></a><span class="corr" title="[聞&gt;問]">問</span>此不？」</p>
<p><a class="t-linehead" id="t-linehead0902a02"></a>「唯然，世尊！」</p>
<p>「此比丘！彼比丘聞苦已，以<a class="t" id="t0902a03"></a>智慧知如真，苦習、苦盡、苦盡住處，此則為聞<a class="t" id="t0902a04"></a>彼以智慧知如真，苦習、苦盡、苦盡住處，此則<a class="t" id="t0902a05"></a>為聞彼以智慧知如真。如是比丘！彼比丘聞<a class="t" id="t0902a06"></a>已智慧捷疾，如來說比丘如是聞已智慧捷<a class="t" id="t0902a07"></a>疾。」</p>
<p><a class="t-linehead" id="t-linehead0902a07"></a>「善哉，世尊！」彼比丘聞世尊所說，善樂善然<a class="t" id="t0902a08"></a>可已，重問世尊曰：「唯世尊！比丘聰明辯才捷<a class="t" id="t0902a09"></a>疾，比丘聰明智慧捷疾者，唯世尊！幾所名為<a class="t" id="t0902a10"></a>比丘聰明智慧捷疾？如來說幾比丘聰明智<a class="t" id="t0902a11"></a>慧辯才捷疾？」</p>
<p><a class="t-linehead" id="t-linehead0902a11"></a>「善哉，善哉！比丘！賢道、賢觀、辯才，<a class="t" id="t0902a12"></a>所言善。『唯世尊！比丘聰明智慧捷疾，比丘聰<a class="t" id="t0902a13"></a>明辯才捷疾者，世尊！說幾所名為比丘聰明<a class="t" id="t0902a14"></a>智慧辯才捷疾？如來說幾比丘聰明智慧辯<a class="t" id="t0902a15"></a>才捷疾？』汝比丘<span class="corr" title="[聞&gt;問]">問</span>此不？」</p>
<p><a class="t-linehead" id="t-linehead0902a15"></a>「唯然，世尊！」</p>
<p>「此比丘！謂<a class="t" id="t0902a16"></a>比丘亦不自念、不念他、不二念，比丘但念意<a class="t" id="t0902a17"></a>已，自饒益及饒益他、饒益多人，愍世間故，以<a class="t" id="t0902a18"></a>義饒益天及人。如是比丘聰明智慧捷疾，如<a class="t" id="t0902a19"></a>來說比丘聰明辯才智慧捷疾。」</p>
<p><a class="t-linehead" id="t-linehead0902a19"></a>「善哉，世尊！」彼<a class="t" id="t0902a20"></a>比丘聞世尊所說，善思惟念，受持誦讀已，從<a class="t" id="t0902a21"></a>坐起禮世尊足，繞世尊，離世尊還。</p>
<p><a class="t-linehead" id="t-linehead0902a21"></a>彼世尊以<a class="t" id="t0902a22"></a>此喻為說之，獨在靜處不亂志寂靜住。彼獨<a class="t" id="t0902a23"></a>在靜處不亂志寂靜住已，謂族姓子，所為剃<a class="t" id="t0902a24"></a>鬚髮已被著袈裟信樂出家，棄家學道，彼無<a class="t" id="t0902a25"></a>上行梵行，見法成神通作證住，生已盡、梵行<a class="t" id="t0902a26"></a>已成、所作已辦、名色已有，知如真。彼尊者已<a class="t" id="t0902a27"></a>知法，至成阿羅漢。</p>
<p><a class="t-linehead" id="t-linehead0902a27"></a>佛如是說，彼比丘聞世尊<a class="t" id="t0902a28"></a>所說，歡喜而樂。</p><a class="t" id="t0902a29"></a>
<p class="endsutta"><span class="t-juanname">佛說意經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
