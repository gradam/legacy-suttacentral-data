<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t97">
<article>
<div class="hgroup mirror"><h1 class="mirror-row"><span class="mirror-left latin">T97</span>
<span class="mirror-right">廣義法門經</span></h1></div>　<a class="t" id="t0919b19"></a><a class="t" id="t0919b20"></a><a class="t" id="t0919b21"></a><a class="t" id="t0919b22"></a><p class="suttainfo"><span class="t-juanname">廣義法門經一卷<span class="t-note">（出中阿含經一品）</span></span><br><a class="t" id="t0919b23"></a><a class="t" id="t0919b24"></a>
<span class="t-byline">陳天竺三藏真諦譯</span></p><a class="t" id="t0919b25"></a>
<p><a class="t-linehead" id="t-linehead0919b25"></a>如是我聞：</p>
<p>一時，淨命舍利弗住舍衛國，祇陀<a class="t" id="t0919b26"></a>樹林給孤獨園，與大比丘眾俱。是時，淨命舍<a class="t" id="t0919b27"></a>利弗語：「諸比丘！」諸比丘言：「大德舍利弗！」舍利<a class="t" id="t0919b28"></a>弗言：「長老！我今為長老說法，初善中善後善，<a class="t" id="t0919b29"></a>義善語善，純一無雜，圓滿清淨。今為汝等顯<a class="t" id="t0919c01"></a>示梵行，謂廣義法門。是故汝等今當諦聽，<a class="t" id="t0919c02"></a>一心恭敬，善思念之。此廣義法門，長老！有十<a class="t" id="t0919c03"></a>二種，離難隨順道時，能起方便，為證得聖法。<a class="t" id="t0919c04"></a>何等十二？一自勝得，二他勝得，三生人道，四<a class="t" id="t0919c05"></a>生聖地，五性得利根，六得成正見，七善作資<a class="t" id="t0919c06"></a>業，八善處生信，九值佛出世，十佛正轉法輪，<a class="t" id="t0919c07"></a>十一正法在世未滅，十二依佛教。於正法中，<a class="t" id="t0919c08"></a>如理修行。長老！是十二種，離難隨順道時，能<a class="t" id="t0919c09"></a>起方便，為證得聖法。長老！能說比丘，若欲為<a class="t" id="t0919c10"></a>他說於正法，與法及義相應，此語應說，謂恭<a class="t" id="t0919c11"></a>敬次第相攝相應，生他歡喜及以欲樂，滿足<a class="t" id="t0919c12"></a>正勤，不損惱他，所說如理相應無雜，隨順聽<a class="t" id="t0919c13"></a>眾，此言應說。有慈悲心，有利益心，有隨樂<a class="t" id="t0919c14"></a>心，不著利養，恭敬讚歎，若正說法陰時，不得<a class="t" id="t0919c15"></a>自讚自高，不得毀呰他人。</p>
<p><a class="t-linehead" id="t-linehead0919c15"></a>「長老！若人欲聽正<a class="t" id="t0919c16"></a>法，具十六相，乃可聽受。何等十六？一隨時<a class="t" id="t0919c17"></a>聽，二恭敬，三欲樂，四無執著，五如聞隨行，<a class="t" id="t0919c18"></a>六不為破難，七於法起尊重心，八於說者起<a class="t" id="t0919c19"></a>尊重心，九不輕撥正法，十不輕撥說者，十一<a class="t" id="t0919c20"></a>不輕己身，十二一心不散，十三欲求解心，十<a class="t" id="t0919c21"></a>四一心諦聽，十五依理正思，十六憶持前<a class="t" id="t0919c22"></a>後，而聽正法。佛聖弟子，若能如此，恭敬諦<a class="t" id="t0919c23"></a>聽，信根生長，於正法中，心得澄淨；以此為<a class="t" id="t0919c24"></a>先，則於涅槃，生歡喜心，及求得心；以此為<a class="t" id="t0919c25"></a>先，則於涅槃，生喜樂心，離於愛著；以此為<a class="t" id="t0919c26"></a>先，則於涅槃，滅除惑障，得一定心；以此為<a class="t" id="t0919c27"></a>先，則於涅槃，捨離疑惑，生正直見；以此為<a class="t" id="t0919c28"></a>先，則於涅槃，起迴向心，為修觀行，為熾然<a class="t" id="t0919c29"></a>修，為應隨道法，為滅助道障法，為得安住<a class="t" id="t0920a01"></a>心，為得第一義；以此為先，於一切行法寂滅，<a class="t" id="t0920a02"></a>證得真空，愛滅離欲，於無生涅槃，得入成住<a class="t" id="t0920a03"></a>信樂之心；以此為先，則於涅槃及陰無常，得<a class="t" id="t0920a04"></a>入成住信樂之心；以此為先，則於涅槃及四<a class="t" id="t0920a05"></a>聖諦，法眼清淨，為生慧眼；以此為先，則於涅<a class="t" id="t0920a06"></a>槃，而得解脫；以此為先，則於涅槃解脫知見，<a class="t" id="t0920a07"></a>皆得圓滿。長老！由能如此如理一心，諦聽正<a class="t" id="t0920a08"></a>法，諸聖弟子，則不損惱；能說法者，已能了別<a class="t" id="t0920a09"></a>正說言味，即是依法供養大師，證得己利及<a class="t" id="t0920a10"></a>以涅槃。</p>
<p><a class="t-linehead" id="t-linehead0920a10"></a>「是聽法人，有十種法生起，能成熟般<a class="t" id="t0920a11"></a>若。何等為十？一親近善友，二能淨持戒，三心<a class="t" id="t0920a12"></a>欲求解，四樂受善教，五樂供養說者，六依時<a class="t" id="t0920a13"></a>難問，七諦聽正法，八恒修正法，九於可厭惡，<a class="t" id="t0920a14"></a>恒生厭心，十已起厭心如理能起四種正勤。<a class="t" id="t0920a15"></a>何等名為依理正勤？謂於善法，心無懈怠，恒<a class="t" id="t0920a16"></a>練治心，淨諸惡法。若心未得定，令得自在，若<a class="t" id="t0920a17"></a>心未通達，令得了達，如此則名依理正勤。</p>
<p><a class="t-linehead" id="t-linehead0920a17"></a>「長<a class="t" id="t0920a18"></a>老！若聖弟子，自如此依於道理而起正勤，有<a class="t" id="t0920a19"></a>十種相應法修行。何等為十？一不淨想，二無常<a class="t" id="t0920a20"></a>想，三於無常觀於苦想，四於苦法中觀無我<a class="t" id="t0920a21"></a>想，五厭惡食想，六於一切世間無安樂想，七生<a class="t" id="t0920a22"></a>光明想，八觀離欲想，九觀滅離想，十觀死想。</p><a class="t" id="t0920a23"></a>
<p><a class="t-linehead" id="t-linehead0920a23"></a>「長老！有十四法，能違能障此不淨想。何等十<a class="t" id="t0920a24"></a>四？一共女人一處住，二失念心觀視女人，三恒起<a class="t" id="t0920a25"></a>放逸，四生重欲心，五數習淨想，六不數習不<a class="t" id="t0920a26"></a>淨想，七恒共作務人聚集而住，八隨彼所行，<a class="t" id="t0920a27"></a>九不樂聽正法，十不問正法，十一不能守護六<a class="t" id="t0920a28"></a>種根門，十二食不節量，十三獨住空處不得安<a class="t" id="t0920a29"></a>心，十四不能如實觀察。</p>
<p><a class="t-linehead" id="t-linehead0920a29"></a>「二無常想者，謂愛著<a class="t" id="t0920b01"></a>行法為障。</p>
<p><a class="t-linehead" id="t-linehead0920b01"></a>「三於無常苦想者，有六法為障。何<a class="t" id="t0920b02"></a>等為六？<span class="corr" title="[&gt;一]">一</span>懈怠，二懶惰，三恒樂住息，四放逸，<a class="t" id="t0920b03"></a>五不能隨行，六不能如實觀察。</p>
<p><a class="t-linehead" id="t-linehead0920b03"></a>「四於苦無我<a class="t" id="t0920b04"></a>想者，我見為障。</p>
<p><a class="t-linehead" id="t-linehead0920b04"></a>「五厭惡食想者，貪味為障。</p>
<p>「六<a class="t" id="t0920b05"></a>於一切世間無安樂想者，於世間希愛欲為<a class="t" id="t0920b06"></a>障。</p>
<p><a class="t-linehead" id="t-linehead0920b06"></a>「七生光明想者，有十一法為障。何等十一？<a class="t" id="t0920b07"></a>一疑惑，二不能思量，三身麁重，四睡弱，五正<a class="t" id="t0920b08"></a>精勤大過，六正精勤下劣，七心濁，八心驚，<a class="t" id="t0920b09"></a>九生種種想，十多言說，十一於色起最極瞻<a class="t" id="t0920b10"></a>視。</p>
<p><a class="t-linehead" id="t-linehead0920b10"></a>「八觀離欲想者，有欲為障。</p>
<p>「九觀滅離想者，<a class="t" id="t0920b11"></a>隨法執相為障。</p>
<p><a class="t-linehead" id="t-linehead0920b11"></a>「十觀死想者，愛壽為障。</p>
<p>「如<a class="t" id="t0920b12"></a>此等障，未曾伏滅，為滅此障，有三種法，最多<a class="t" id="t0920b13"></a>恩德。何等為三？一樂修，二滅離，三多住前<a class="t" id="t0920b14"></a>二。</p>
<p><a class="t-linehead" id="t-linehead0920b14"></a>「長老！有十四法，於不淨觀，最多恩德：一<a class="t" id="t0920b15"></a>不共女人一處住，二不失念心觀視女人，三<a class="t" id="t0920b16"></a>恒不放逸，四不生重欲心，五數習不淨想，六<a class="t" id="t0920b17"></a>不數習淨想，七不共作務人住，八不隨其所<a class="t" id="t0920b18"></a>行，九樂聽正法，十樂聞正法，十一守護六根<a class="t" id="t0920b19"></a>門，十二節量食，十三獨處心得安住，十四能<a class="t" id="t0920b20"></a>如實觀察。</p>
<p><a class="t-linehead" id="t-linehead0920b20"></a>「長老！一不淨想者，若事修習，則能<a class="t" id="t0920b21"></a>滅除欲塵愛欲。二無常想者，若事修習，能滅<a class="t" id="t0920b22"></a>一切行法愛著。三於無常觀苦想者，若事修<a class="t" id="t0920b23"></a>習，能除懈怠及懶墮心。四於苦法中，觀無我<a class="t" id="t0920b24"></a>想者，若事修習，能除我見。五厭惡食想者，若<a class="t" id="t0920b25"></a>事修習，能滅貪味。六於一切世間無安樂想<a class="t" id="t0920b26"></a>者，若事修習，能滅世間希有愛欲。七生光明<a class="t" id="t0920b27"></a>想者，若事修習，則能生長智慧及見。八觀離<a class="t" id="t0920b28"></a>欲想者，若事修習，能除有欲。九觀滅離想者，<a class="t" id="t0920b29"></a>若事修習，能滅一切有為法攝。十觀死想者，<a class="t" id="t0920c01"></a>若事修習，能除壽命貪愛。</p>
<p><a class="t-linehead" id="t-linehead0920c01"></a>「長老！若聖弟子，如<a class="t" id="t0920c02"></a>此如理正修正勤，有二十法，是勤修障。何等<a class="t" id="t0920c03"></a>二十？一與不修觀人共住，二不樂聽聞，三<a class="t" id="t0920c04"></a>不得隨順教，四自成聾瘂，五有多求欲，六<a class="t" id="t0920c05"></a>多事，七不如法立資生，八捨荷負善法，九值<a class="t" id="t0920c06"></a>八種難，十隨流散動，十一高慢，十二不受善<a class="t" id="t0920c07"></a>教，十三失念，十四放逸，十五不住正土，十<a class="t" id="t0920c08"></a>六不守根門，十七不節量食，十八初夜後夜<a class="t" id="t0920c09"></a>不覺悟修行，十九獨住空處不得安心，二十<a class="t" id="t0920c10"></a>不能如實觀察。</p>
<p><a class="t-linehead" id="t-linehead0920c10"></a>「長老！如此二十種障，未曾伏<a class="t" id="t0920c11"></a>滅此障，有十一法，於伏滅此障，有多恩德。何<a class="t" id="t0920c12"></a>等十一？一信樂修行，二觀修功德，三能行難<a class="t" id="t0920c13"></a>行，四能制伏自心，五心無退墮，六了達正法<a class="t" id="t0920c14"></a>實相，七不輕己身，八樂聽無厭，九問難決疑，<a class="t" id="t0920c15"></a>十獨處空閑心得安住，十一能如實觀察。</p>
<p><a class="t-linehead" id="t-linehead0920c15"></a>「長<a class="t" id="t0920c16"></a>老！諸聖弟子，若能如此修習正勤，有二十法，<a class="t" id="t0920c17"></a>最多恩德。何等二十？一與修觀人共住，二樂<a class="t" id="t0920c18"></a>聽聞正法，三得隨順教，四自不聾瘂，五無<a class="t" id="t0920c19"></a>多求欲，六無多事，七如法立資生，八不捨荷<a class="t" id="t0920c20"></a>負善法，九不遭八難，十不隨流散動，十一心<a class="t" id="t0920c21"></a>無高憍，十二能受善教，十三不失正念，十四<a class="t" id="t0920c22"></a>心無放逸，十五住在正土，十六能守護根<a class="t" id="t0920c23"></a>門，十七能節量食，十八初夜後夜恒覺悟修<a class="t" id="t0920c24"></a>行，十九獨處空閑心得安住，二十如實觀察。</p><a class="t" id="t0920c25"></a>
<p><a class="t-linehead" id="t-linehead0920c25"></a>「長老！有二十二處，出家之人，應數數觀察。何<a class="t" id="t0920c26"></a>等二十二？一自念我今色形醜陋，已捨在家<a class="t" id="t0920c27"></a>可愛等相，此第一事，出家之人，應數觀察；二<a class="t" id="t0920c28"></a>自念我今已著壞好色衣；三自念我身裝飾<a class="t" id="t0920c29"></a>異於世間；四自念我資生繫屬四輩；五自念<a class="t" id="t0921a01"></a>我今依他恒時應須求覔資生，謂衣服飲食<a class="t" id="t0921a02"></a>臥具治病藥具；六自念我今盡形壽，於人間<a class="t" id="t0921a03"></a>欲塵已受禁制；七自念我今盡形壽，於人間<a class="t" id="t0921a04"></a>遊戲喜樂等事，永受遮制；八自念我今依戒，<a class="t" id="t0921a05"></a>為當呵責自身為當得不；九自念我同行善<a class="t" id="t0921a06"></a>友，為當於法然中不呵責我耶；十自念我今<a class="t" id="t0921a07"></a>將持此身，為當得不被傷害不；十一自念我<a class="t" id="t0921a08"></a>今受用國土飲食，得不空果不；十二自念我<a class="t" id="t0921a09"></a>今獨處空閑，得安心住不；十三自念我今何<a class="t" id="t0921a10"></a>所得，此日夜得過度；十四自念我今於一切<a class="t" id="t0921a11"></a>行寂滅處，證得空處及愛滅處，離欲滅無生<a class="t" id="t0921a12"></a>涅槃，得入成住信樂之心；十五自念我今於<a class="t" id="t0921a13"></a>陰無常相陰無所有相，於陰虛相，於陰無實<a class="t" id="t0921a14"></a>相，於陰壞相，得入成住信樂之心；十六自念<a class="t" id="t0921a15"></a>我今於四沙門果中，為當已證得隨一沙門<a class="t" id="t0921a16"></a>果，由此證得，臨命終時，聰明同行善友來責<a class="t" id="t0921a17"></a>問時，我以無疑畏心，生喜樂心，應當記自所<a class="t" id="t0921a18"></a>得，若自記時為如理不；十七自念我今未離<a class="t" id="t0921a19"></a>生法，於未來世未度，隨處託生；十八自念我<a class="t" id="t0921a20"></a>今未離老相；十九自念我今未離病災；二十<a class="t" id="t0921a21"></a>自念我今未離死災，未度死法；二十一自念<a class="t" id="t0921a22"></a>我今與一切所愛念樂惜別離各處，不相應<a class="t" id="t0921a23"></a>不相聚、不相知，決定應有；二十二自念我今<a class="t" id="t0921a24"></a>屬業，受業控制，由業為因，以業為依，我所作<a class="t" id="t0921a25"></a>業若善若惡，隨自有業決定受報。如此等<a class="t" id="t0921a26"></a>處，出家之人，應數數觀察。若出家人，數數觀<a class="t" id="t0921a27"></a>察二十二處，於沙門名，則得圓滿。若沙門名，<a class="t" id="t0921a28"></a>得<span class="corr" title="[滿圓&gt;圓滿]">圓滿</span>已，於七種相，則得圓滿。何等為七？一<a class="t" id="t0921a29"></a>恒修不息相，二得恒教他，不疲厭相，三得無<a class="t" id="t0921b01"></a>貪著相，四得無瞋恚相，五得正念相，六得無<a class="t" id="t0921b02"></a>增上慢相，七得一切資生。為成就此故能得<a class="t" id="t0921b03"></a>定，如此七相，皆得圓滿。</p>
<p><a class="t-linehead" id="t-linehead0921b03"></a>「長老！此心意識，長<a class="t" id="t0921b04"></a>時於色遊戲，聲香味觸，亦復如是。色聲香味<a class="t" id="t0921b05"></a>觸之所生長如此之心，由不正思惟，於甘露<a class="t" id="t0921b06"></a>界，不可安立。</p>
<p><a class="t-linehead" id="t-linehead0921b06"></a>「長老！有二十相，凡夫之人，以<a class="t" id="t0921b07"></a>此諸相，數數應須怖厭自心。何等二十？一我<a class="t" id="t0921b08"></a>今空虛，無有勝德；二我今應當死，無制伏<a class="t" id="t0921b09"></a>死；三我今當墮最底下；四我今應行有怖難<a class="t" id="t0921b10"></a>方；五我今不識無怖畏方；六我今不了光等<a class="t" id="t0921b11"></a>直路；七我今不得離散定心；八我當來受生<a class="t" id="t0921b12"></a>苦不可忍；九善緣聚集，不可恒得；十能殺害<a class="t" id="t0921b13"></a>者，恒隨逐我；十一六道對我，無有遮蔽；十二<a class="t" id="t0921b14"></a>我今未得解脫四趣；十三我今未離無量見<a class="t" id="t0921b15"></a>類；十四我今未作堤塘，為遮未來無間業流；<a class="t" id="t0921b16"></a>十五我今未作，無始生死相續後際；十六若<a class="t" id="t0921b17"></a>不故心造諸善業，終不成作；十七無有他人<a class="t" id="t0921b18"></a>為他造業；十八若不造作則無安吉；十九若<a class="t" id="t0921b19"></a>已作業此業無不必有果報；二十我今無知<a class="t" id="t0921b20"></a>無明所覆，必有死災。以是義故，凡夫之人，以<a class="t" id="t0921b21"></a>此諸相，數數應須厭怖自心。</p>
<p><a class="t-linehead" id="t-linehead0921b21"></a>「若凡夫人，以此<a class="t" id="t0921b22"></a>二十相，厭惡怖畏，遮制自心，復於二十種法，<a class="t" id="t0921b23"></a>速得依住。何等二十？一正思修心相心疾得<a class="t" id="t0921b24"></a>住，二思心次第相，三思一心住相，四入三摩<a class="t" id="t0921b25"></a>提相，五出三摩提相，六得抑下心相，七得拔<a class="t" id="t0921b26"></a>起心相，八得捨置心相，九得遠離不應行處，<a class="t" id="t0921b27"></a>十得正事行處，十一正受正教，十二多習厭<a class="t" id="t0921b28"></a>惡相，十三多習喜樂相，十四能得法門勝智，<a class="t" id="t0921b29"></a>十五正依止師尊，十六正修善行心疾得住，<a class="t" id="t0921c01"></a>十七正修阿那波那念，十八正修不淨觀，十<a class="t" id="t0921c02"></a>九正修四念處，二十正修四聖諦觀，於此實<a class="t" id="t0921c03"></a>相中心疾依住。</p>
<p><a class="t-linehead" id="t-linehead0921c03"></a>「長老！諸聖弟子，若能如理修<a class="t" id="t0921c04"></a>習正勤，復應知有十一種障礙法為難。何等<a class="t" id="t0921c05"></a>十一？一數數集眾，二愛重飲食，三恒喜起<a class="t" id="t0921c06"></a>造作，四恒喜言說，五恒喜眠臥，六恒喜<a class="t" id="t0921c07"></a>雜話，七恒喜不獨離，八愛惜己身，九心恒<a class="t" id="t0921c08"></a>散動，十心恒放逸不樂修行，十一住非土<a class="t" id="t0921c09"></a>處。</p>
<p><a class="t-linehead" id="t-linehead0921c09"></a>「長老！此十一種，名障礙法，未曾伏滅，為<a class="t" id="t0921c10"></a>滅除故，有十勝智，決應修學。何等為十？一三<a class="t" id="t0921c11"></a>摩提勝智，二住定勝智，三出定勝智，四抑下<a class="t" id="t0921c12"></a>勝智，五拔起勝智，六捨置勝智，七善進勝智，<a class="t" id="t0921c13"></a>八善退勝智，九方便勝智，十引攝勝智。</p>
<p><a class="t-linehead" id="t-linehead0921c13"></a>「長老！<a class="t" id="t0921c14"></a>諸聖弟子，若能得此十種勝智，復有十三喜<a class="t" id="t0921c15"></a>樂依止法，依內生起。何等十三？一若有信心<a class="t" id="t0921c16"></a>人，正思大師，爾時喜樂，即依內起，是名第一<a class="t" id="t0921c17"></a>有信心人喜樂依止；二正思正法，三正思惟<a class="t" id="t0921c18"></a>僧，四正思惟自他清淨戒，五正思惟自他捨<a class="t" id="t0921c19"></a>施善法，六正思惟自他修道所證得法，爾時<a class="t" id="t0921c20"></a>依內，即生喜樂；七應作是念，世尊為我滅眾<a class="t" id="t0921c21"></a>苦法，依此正念，爾時依內，即生喜樂；八應作<a class="t" id="t0921c22"></a>是念，世尊為我，生長眾多安樂利益法；九應<a class="t" id="t0921c23"></a>作是念，世尊為我，遮制斷隔無量有礙惡法；<a class="t" id="t0921c24"></a>十復作是念，世尊為我，生長無量助道善法；<a class="t" id="t0921c25"></a>有信心人，由此四念，爾時於即生喜樂。</p>
<p><a class="t-linehead" id="t-linehead0921c25"></a>「長<a class="t" id="t0921c26"></a>老！諸聖弟子，若能數得十三喜樂，依止四法，<a class="t" id="t0921c27"></a>復有五法，至修圓滿。何等為依止四法？一信<a class="t" id="t0921c28"></a>樂，二精進，三獨處空閑心得安住，四於修及<a class="t" id="t0921c29"></a>滅心無厭極。何等五法至修圓滿？一心安，二<a class="t" id="t0922a01"></a>心喜，二心猗，四心樂，五心定。長老！如此五<a class="t" id="t0922a02"></a>法生長圓滿故，復有八刺，即離滅壞。何等為<a class="t" id="t0922a03"></a>八？一欲刺，二瞋刺，三癡刺，四慢刺，五愛刺，<a class="t" id="t0922a04"></a>六見刺，七無明刺，八疑刺。由此八刺，離滅壞<a class="t" id="t0922a05"></a>故，諸聖弟子，則得十種無學聖法。何等為<a class="t" id="t0922a06"></a>十？一無學正見，二無學正覺，三無學正言，四<a class="t" id="t0922a07"></a>無學正業，五無學正命，六無學正精進，七無<a class="t" id="t0922a08"></a>學正念，八無學正定，九無學正解脫，十無學<a class="t" id="t0922a09"></a>正解脫知見。長老！諸聖弟子，由能證得十無<a class="t" id="t0922a10"></a>學法，恒得相應，無有退失。是聖弟子，五分所<a class="t" id="t0922a11"></a>離，六分應相，一法守護，得四依止，捨一諦偏<a class="t" id="t0922a12"></a>執，出過尋覓，無濁思惟，寂靜身行，善解脫<a class="t" id="t0922a13"></a>心，善解脫慧，獨住清淨，所作已辦，如此則說<a class="t" id="t0922a14"></a>名勝丈夫。</p>
<p><a class="t-linehead" id="t-linehead0922a14"></a>「長老！是最後心意識，非色聲等所<a class="t" id="t0922a15"></a>資生長，緣無所有，是時託後受生，悉皆永斷，<a class="t" id="t0922a16"></a>是名苦永後際。由此說義故，所以說名廣義<a class="t" id="t0922a17"></a>法門。</p>
<p><a class="t-linehead" id="t-linehead0922a17"></a>「長老！我已為汝等說法，謂初善中善後<a class="t" id="t0922a18"></a>善，義善語善，純一無雜，圓滿清淨。已為汝<a class="t" id="t0922a19"></a>等，顯示梵行，所謂廣義法門，我先許說。如此<a class="t" id="t0922a20"></a>等言，即今已說。」</p>
<p><a class="t-linehead" id="t-linehead0922a20"></a>時淨命舍利弗，說此經已。時，<a class="t" id="t0922a21"></a>聰慧同行，無量徒眾，未證真義今得證，未得<a class="t" id="t0922a22"></a>沙門道果，今皆已得，歡喜踊躍，信受奉行。大<a class="t" id="t0922a23"></a>德舍利弗，如此正說。</p><a class="t" id="t0922a24"></a>
<p class="endsutta"><span class="t-juanname">廣義法門經一卷</span></p><a class="t" id="t0922a25"></a><div class="w"><div>
<p><a class="t-linehead" id="t-linehead0922a25"></a>此經出《中阿含》一品。</p><a class="t" id="t0922a26"></a>
<p><a class="t-linehead" id="t-linehead0922a26"></a>陳天嘉四年歲次癸未十一月十日，於廣<a class="t" id="t0922a27"></a>州制旨寺，請真諦三藏闍梨為譯。</p></div></div>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
