<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma156">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 12</span>
<span class="mirror-right">梵志品</span></p>
<h1 class="mirror-row">
<span class="mirror-left">156. </span>
<span class="mirror-right">（一五六）梵波羅延經</span></h1>
</div><a class="t" id="t0678a25"></a>
<p><a class="t-linehead" id="t-linehead0678a25"></a>我聞如是：</p>
<p>一時，佛遊舍衛國，在勝林給孤<a class="t" id="t0678a26"></a>獨園。</p>
<p><a class="t-linehead" id="t-linehead0678a26"></a>爾時，拘娑羅國眾多梵志中後彷徉，<a class="t" id="t0678a27"></a>往詣佛所，共相問訊，却坐一面，白曰：「瞿曇！<a class="t" id="t0678a28"></a>欲有所問，聽我問耶？」</p>
<p><a class="t-linehead" id="t-linehead0678a28"></a>世尊告曰：「恣汝所<a class="t" id="t0678a29"></a>問。」</p>
<p><a class="t-linehead" id="t-linehead0678a29"></a>時，諸梵志問曰：「瞿曇！頗今有梵志學故<a class="t" id="t0678b01"></a>梵志法，為越故梵志法耶？」</p>
<p><a class="t-linehead" id="t-linehead0678b01"></a>世尊答曰：「今無<a class="t" id="t0678b02"></a>梵志學故梵志法，梵志久已越故梵志法。」</p>
<p><a class="t-linehead" id="t-linehead0678b02"></a>時，<a class="t" id="t0678b03"></a>諸梵志問曰：「瞿曇！云何今無梵志學故梵志<a class="t" id="t0678b04"></a>法，諸梵志等越故梵志法來為幾時耶？」</p>
<p><a class="t-linehead" id="t-linehead0678b04"></a>彼<a class="t" id="t0678b05"></a>時，世尊以偈答曰：</p><a class="t" id="t0678b06"></a>
<blockquote class="gatha">
<p>「所謂昔時有，　　自調御熱行，<a class="t" id="t0678b07"></a><br>
捨五欲功德，　　行清淨梵行。<a class="t" id="t0678b08"></a><br>
梵行及戒行，　　率至柔軟性，<a class="t" id="t0678b09"></a><br>
恕亮無害心，　　忍辱護其意。<a class="t" id="t0678b10"></a><br>
昔時有此法，　　梵志不護此，<a class="t" id="t0678b11"></a><br>
梵志不守護，　　所有錢財穀。<a class="t" id="t0678b12"></a><br>
誦習錢財穀，　　梵志守此藏，<a class="t" id="t0678b13"></a><br>
衣色若干種，　　屋舍及床榻。<a class="t" id="t0678b14"></a><br>
豐城及諸國，　　梵志學如是，<a class="t" id="t0678b15"></a><br>
此梵志莫害，　　率守護諸法。<a class="t" id="t0678b16"></a><br>
往到於他門，　　無有拘制彼，<a class="t" id="t0678b17"></a><br>
發家乞求法，　　隨其食時到。<a class="t" id="t0678b18"></a><br>
梵志住在家，　　見者欲為施，<a class="t" id="t0678b19"></a><br>
滿四十八年，　　行清淨梵行。<a class="t" id="t0678b20"></a><br>
求索明行成，　　昔時梵志行，<a class="t" id="t0678b21"></a><br>
彼不偷財物，　　亦無有恐怖。<a class="t" id="t0678b22"></a><br>
愛愛攝相應，　　當以共和合，<a class="t" id="t0678b23"></a><br>
不為煩惱故，　　怨婬相應法。<a class="t" id="t0678b24"></a><br>
諸有梵志者，　　無能行如是，<a class="t" id="t0678b25"></a><br>
若有第一行，　　梵志極堅求。<a class="t" id="t0678b26"></a><br>
彼諸婬欲法，　　不行乃至夢，<a class="t" id="t0678b27"></a><br>
彼因此梵行，　　自稱梵我梵。<a class="t" id="t0678b28"></a><br>
知彼有此行，　　慧者當知彼，<a class="t" id="t0678b29"></a><br>
床薄衣極單，　　食酥乳命存。<a class="t" id="t0678c01"></a><br>
乞求皆如法，　　立齋行布施，<a class="t" id="t0678c02"></a><br>
齋時無異乞，　　自於己乞求。<a class="t" id="t0678c03"></a><br>
立齋行施時，　　彼不有殺牛，<a class="t" id="t0678c04"></a><br>
如父母兄弟，　　及餘有親親。<a class="t" id="t0678c05"></a><br>
人牛亦如是，　　彼因是生樂，<a class="t" id="t0678c06"></a><br>
飲食體有力，　　乘者安隱樂。<a class="t" id="t0678c07"></a><br>
知有此義理，　　莫樂殺於牛，<a class="t" id="t0678c08"></a><br>
柔軟身極大，　　精色名稱譽。<a class="t" id="t0678c09"></a><br>
慇懃自求利，　　昔時梵志行，<a class="t" id="t0678c10"></a><br>
梵志為自利，　　專事及非事。<a class="t" id="t0678c11"></a><br>
彼當來此世，　　必度脫此世，<a class="t" id="t0678c12"></a><br>
彼月過於月，　　見意趣向彼。<a class="t" id="t0678c13"></a><br>
遊戲於夜中，　　嚴飾諸婦人，<a class="t" id="t0678c14"></a><br>
吉牛圍繞前，　　婦女極端正。<a class="t" id="t0678c15"></a><br>
人間微妙欲，　　梵志之常願，<a class="t" id="t0678c16"></a><br>
具足車乘具，　　善作縫治好。<a class="t" id="t0678c17"></a><br>
家居及婚姻，　　梵志之常願，<a class="t" id="t0678c18"></a><br>
彼造作此縛，　　我等從彼來。<a class="t" id="t0678c19"></a><br>
大王齋行施，　　莫失其財利，<a class="t" id="t0678c20"></a><br>
饒財物米穀，　　若有餘錢財。<a class="t" id="t0678c21"></a><br>
大王相應此，　　梵志及車乘，<a class="t" id="t0678c22"></a><br>
象齋及馬齋，　　馬齋不障門。<a class="t" id="t0678c23"></a><br>
聚集作齋施，　　財物施梵志，<a class="t" id="t0678c24"></a><br>
彼從此得利，　　愛樂惜財物。<a class="t" id="t0678c25"></a><br>
彼以起為欲，　　數數增長愛，<a class="t" id="t0678c26"></a><br>
猶如廣池水，　　及無量財物。<a class="t" id="t0678c27"></a><br>
如是人有牛，　　於生生活具，<a class="t" id="t0678c28"></a><br>
彼造作此縛，　　我等從彼來。<a class="t" id="t0678c29"></a><br>
大王齋行施，　　莫失其財利，<a class="t" id="t0679a01"></a><br>
饒財物米穀，　　若汝多有牛。<a class="t" id="t0679a02"></a><br>
大王相應此，　　梵志及車乘，<a class="t" id="t0679a03"></a><br>
無量百千牛，　　因為齋故殺。<a class="t" id="t0679a04"></a><br>
頭角無所嬈，　　牛猪昔時等，<a class="t" id="t0679a05"></a><br>
往至捉牛角，　　持利刀殺牛。<a class="t" id="t0679a06"></a><br>
喚牛及於父，　　羅剎名曰香，<a class="t" id="t0679a07"></a><br>
彼喚呼非法，　　以刀刺牛時。<a class="t" id="t0679a08"></a><br>
此法行於齋，　　越過最在前，<a class="t" id="t0679a09"></a><br>
無有事而殺，　　遠離衰退法。<a class="t" id="t0679a10"></a><br>
昔時有三病，　　欲不用食者，<a class="t" id="t0679a11"></a><br>
以憎嫉於牛，　　起病九十八。<a class="t" id="t0679a12"></a><br>
如是此增諍，　　故為智所惡，<a class="t" id="t0679a13"></a><br>
若人見如是，　　誰不有憎者。<a class="t" id="t0679a14"></a><br>
如是此世行，　　無智最下賤，<a class="t" id="t0679a15"></a><br>
各各為欲憎，　　若婦誹謗夫。<a class="t" id="t0679a16"></a><br>
剎利梵志女，　　及守護於姓，<a class="t" id="t0679a17"></a><br>
若犯於生法，　　自在由於欲。</p></blockquote><a class="t" id="t0679a18"></a>
<p><a class="t-linehead" id="t-linehead0679a18"></a>「如是。梵志！今無梵志學故梵志法，梵志越<a class="t" id="t0679a19"></a>故梵志法來爾許時也。」</p>
<p><a class="t-linehead" id="t-linehead0679a19"></a>於是，拘娑羅國眾<a class="t" id="t0679a20"></a>多梵志白曰：「世尊！我已知。善逝！我已解。<a class="t" id="t0679a21"></a>世尊！我今自歸於佛、法及比丘眾，唯願世<a class="t" id="t0679a22"></a>尊受我為優婆塞，從今日始，終身自歸，乃<a class="t" id="t0679a23"></a>至命盡。」</p>
<p><a class="t-linehead" id="t-linehead0679a23"></a>佛說如是。彼拘娑羅國眾多梵志<a class="t" id="t0679a24"></a>及諸比丘，聞佛所說，歡喜奉行。</p><a class="t" id="t0679a25"></a>
<p class="endsutta">梵波羅延經第五竟<span class="t-note">（九百五十九字）</span></p><a class="t" id="t0679a26"></a><p class="endsection"><span class="t-juanname">中阿含經卷第三十九<span class="t-note">（十千六百九字）</span><span class="t-note">（第四分別<a class="t" id="t0679a27"></a>誦）</span></span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>