<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma94">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 8</span>
<span class="mirror-right">穢品</span></p>
<h1 class="mirror-row">
<span class="mirror-left">94. </span>
<span class="mirror-right">（九四）黑比丘經</span></h1>
</div><a class="t" id="t0576a18"></a>
<p><a class="t-linehead" id="t-linehead0576a18"></a>我聞如是：</p>
<p>一時，佛遊舍衛國，在東園鹿母<a class="t" id="t0576a19"></a>堂。</p>
<p><a class="t-linehead" id="t-linehead0576a19"></a>是時，黑比丘鹿母子常憙鬪諍，往詣佛<a class="t" id="t0576a20"></a>所。世尊遙見黑比丘來，因黑比丘故，告諸<a class="t" id="t0576a21"></a>比丘：「或有一人常喜鬪諍，不稱止諍。若有<a class="t" id="t0576a22"></a>一人常喜鬪諍，不稱止諍者，此法不可樂，<a class="t" id="t0576a23"></a>不可愛喜，不能令愛念，不能令敬重，不<a class="t" id="t0576a24"></a>能令修習，不能令攝持，不能令得沙<a class="t" id="t0576a25"></a>門，不能令得一意，不能令得涅槃。</p>
<p><a class="t-linehead" id="t-linehead0576a25"></a>「或<a class="t" id="t0576a26"></a>有一人惡欲，不稱止惡欲。若有一人惡欲，<a class="t" id="t0576a27"></a>不稱止惡欲者，此法不可樂，不可愛憙，<a class="t" id="t0576a28"></a>不能令愛念，不能令敬重，不<span class="corr" title="[得&gt;能] cf.［麗】">能</span>令修習，<a class="t" id="t0576a29"></a>不能令攝持，不能令得沙門，不能令<a class="t" id="t0576b01"></a>得一意，不能令得涅槃。</p>
<p><a class="t-linehead" id="t-linehead0576b01"></a>「或有一人犯戒、<a class="t" id="t0576b02"></a>越戒、缺戒、穿戒、污戒，不稱持戒。若有一人<a class="t" id="t0576b03"></a>犯戒、越戒、缺戒、穿戒、污戒、不稱持戒者，此法<a class="t" id="t0576b04"></a>不可樂，不可愛憙，不能令愛念、不能令<a class="t" id="t0576b05"></a>敬重，不能令修習，不能令攝持，不能令<a class="t" id="t0576b06"></a>得沙門，不能令得一意，不能令得涅槃。</p><a class="t" id="t0576b07"></a>
<p><a class="t-linehead" id="t-linehead0576b07"></a>「或有一人有瞋纏、有不語結、有慳嫉、有諛<a class="t" id="t0576b08"></a>諂欺誑、有無慙無愧，不稱慙愧。若有一人<a class="t" id="t0576b09"></a>有瞋纏、有不語結、有慳嫉、有諛諂欺誑、<a class="t" id="t0576b10"></a>有無慙無愧、不稱慙愧者，此法不可樂，<a class="t" id="t0576b11"></a>不可愛憙，不能令愛念，不能令敬重，不<a class="t" id="t0576b12"></a>能令修習，不能令攝持，不能令得沙門，<a class="t" id="t0576b13"></a>不能令得一意，不能令得涅槃。</p>
<p><a class="t-linehead" id="t-linehead0576b13"></a>「或有一<a class="t" id="t0576b14"></a>人不經勞諸梵行，不稱經勞諸梵行。若有<a class="t" id="t0576b15"></a>一人不經勞諸梵行，不稱經勞諸梵行者，<a class="t" id="t0576b16"></a>此法不可樂，不可愛憙，不能令愛念，不<a class="t" id="t0576b17"></a>能令敬重，不能令修習，不能令攝持，不<a class="t" id="t0576b18"></a>能令得沙門，不能令得一意，不能令<a class="t" id="t0576b19"></a>得涅槃。</p>
<p><a class="t-linehead" id="t-linehead0576b19"></a>「或有一人不觀諸法，不稱觀諸<a class="t" id="t0576b20"></a>法。若有一人不觀諸法，不稱觀諸法者，<a class="t" id="t0576b21"></a>此法不可樂，不可愛憙，不能令愛念，不<a class="t" id="t0576b22"></a>能令敬重，不能令修習，不能令攝持，<a class="t" id="t0576b23"></a>不能令得沙門，不能令得一意，不能令<a class="t" id="t0576b24"></a>得涅槃。</p>
<p><a class="t-linehead" id="t-linehead0576b24"></a>「或有一人不宴坐，不稱宴坐。若<a class="t" id="t0576b25"></a>有一人不宴坐，不稱宴坐者，此法不可<a class="t" id="t0576b26"></a>樂，不可愛憙，不能令愛念，不能令敬重，<a class="t" id="t0576b27"></a>不能令修習，不能令攝持，不能令得沙<a class="t" id="t0576b28"></a>門，不能令得一意，不能令得涅槃。此人<a class="t" id="t0576b29"></a>雖作是念：『令諸梵行者供養、恭敬、禮事於<a class="t" id="t0576c01"></a>我。』然諸梵行者不供養、恭敬、禮事於彼。所<a class="t" id="t0576c02"></a>以者何？彼人有此無量惡法，因彼有此無量<a class="t" id="t0576c03"></a>惡法故，令諸梵行者不供養、恭敬、禮事於<a class="t" id="t0576c04"></a>彼。猶如惡馬繫在櫪養，雖作是念：『令人繫<a class="t" id="t0576c05"></a>我著安隱處，與我好飲食、好看視我。』然人<a class="t" id="t0576c06"></a>不繫著安隱處，不與好飲食、不好看視。所<a class="t" id="t0576c07"></a>以者何？彼馬有惡法，謂極麁弊、不溫良故，<a class="t" id="t0576c08"></a>令人不繫著安隱處，不與好飲食、不好看<a class="t" id="t0576c09"></a>視。如是，此人雖作是念：『令諸梵行者供養、<a class="t" id="t0576c10"></a>恭敬、禮事於我。』然諸梵行者不供養、恭敬、<a class="t" id="t0576c11"></a>禮事於彼。所以者何？彼人有此無量惡法，<a class="t" id="t0576c12"></a>因彼有此無量惡法故，令諸梵行者不供<a class="t" id="t0576c13"></a>養、恭敬、禮事於彼。</p>
<p><a class="t-linehead" id="t-linehead0576c13"></a>「或有一人不憙鬪諍，稱<a class="t" id="t0576c14"></a>譽止諍。若有一人不憙鬪諍，稱譽止諍者，<a class="t" id="t0576c15"></a>此法可樂、可愛、可憙，能令愛念，能令敬重，<a class="t" id="t0576c16"></a>能令修習，能令攝持，能令得沙門，能令<a class="t" id="t0576c17"></a>得一意，能令得涅槃。</p>
<p><a class="t-linehead" id="t-linehead0576c17"></a>「或有一人不惡欲，稱<a class="t" id="t0576c18"></a>譽止惡欲。若有一人不惡欲，稱譽止惡欲<a class="t" id="t0576c19"></a>者，此法可樂、可愛、可憙，能令愛念，能令<a class="t" id="t0576c20"></a>敬重，能令修習，能令攝持，能令得沙門，<a class="t" id="t0576c21"></a>能令得一意，能令得涅槃。</p>
<p><a class="t-linehead" id="t-linehead0576c21"></a>「或有一人不犯<a class="t" id="t0576c22"></a>戒、不越戒、不缺戒、不穿戒、不污戒，稱譽持戒。<a class="t" id="t0576c23"></a>若有一人不犯戒、不越戒、不缺戒、不穿戒、不<a class="t" id="t0576c24"></a>污戒，稱譽持戒者，此法可樂、可愛、可喜，能<a class="t" id="t0576c25"></a>令愛念，能令敬重，能令修習，能令攝持，能<a class="t" id="t0576c26"></a>令得沙門、能令得一意，能令得涅槃。</p>
<p><a class="t-linehead" id="t-linehead0576c26"></a>「或<a class="t" id="t0576c27"></a>有一人無瞋纏、無不語結、無慳嫉、無諛諂<a class="t" id="t0576c28"></a>欺誑、無無慙無愧，稱譽慙愧。若有一人無<a class="t" id="t0576c29"></a>瞋纏、無不語結、無慳嫉、無諛諂欺誑、無<a class="t" id="t0577a01"></a>無慙無愧，稱譽慙愧者，此法可樂、可愛、可<a class="t" id="t0577a02"></a>喜，能令愛念，能令敬重，能令修習，能令<a class="t" id="t0577a03"></a>攝持，能令得沙門，能令得一意，能令得<a class="t" id="t0577a04"></a>涅槃。</p>
<p><a class="t-linehead" id="t-linehead0577a04"></a>「或有一人經勞諸梵行，稱譽經勞諸<a class="t" id="t0577a05"></a>梵行。若有一人經勞諸梵行，稱譽經勞諸<a class="t" id="t0577a06"></a>梵行者，此法可樂、可愛、可喜，能令愛念，<a class="t" id="t0577a07"></a>能令敬重，能令修習，能令攝持，能令得沙<a class="t" id="t0577a08"></a>門，能令得一意，能令得涅槃。</p>
<p><a class="t-linehead" id="t-linehead0577a08"></a>「或有一人<a class="t" id="t0577a09"></a>觀諸法，稱譽觀諸法。若有一人觀諸法，<a class="t" id="t0577a10"></a>稱譽觀諸法者，此法可樂、可愛、可憙，能令<a class="t" id="t0577a11"></a>愛念，能令敬重，能令修習，能令攝持，能令<a class="t" id="t0577a12"></a>得沙門，能令得一意，能令得涅槃。</p>
<p><a class="t-linehead" id="t-linehead0577a12"></a>「或有<a class="t" id="t0577a13"></a>一人宴坐，稱譽宴坐。若有一人宴坐，稱譽<a class="t" id="t0577a14"></a>宴坐者，此法可樂、可愛、可憙，能令愛念，<a class="t" id="t0577a15"></a>能令敬重，能令修習，能令攝持，能令得<a class="t" id="t0577a16"></a>沙門，能令得一意，能令得涅槃。此人雖<a class="t" id="t0577a17"></a>不作是念：『令諸梵行者供養、恭敬、禮事於<a class="t" id="t0577a18"></a>我。』然諸梵行者供養、恭敬、禮事於彼。所以<a class="t" id="t0577a19"></a>者何？彼人有此無量善法，因彼有此無量<a class="t" id="t0577a20"></a>善法故，令諸梵行者供養、恭敬、禮事於彼。<a class="t" id="t0577a21"></a>猶如良馬繫在櫪養，雖不作是念：『令人繫<a class="t" id="t0577a22"></a>我著安隱處，與我好飲食、好看視我。』然人<a class="t" id="t0577a23"></a>繫彼著安隱處，與好飲食、好看視之。所以<a class="t" id="t0577a24"></a>者何？彼馬有善法，謂軟調好、極溫良故，令<a class="t" id="t0577a25"></a>人繫著於安隱處，與好飲食、好看視之。如<a class="t" id="t0577a26"></a>是，此人雖不作是念：『令諸梵行者供養、<a class="t" id="t0577a27"></a>恭敬、禮事於我。』然諸梵行者供養、恭敬、禮<a class="t" id="t0577a28"></a>事於彼。」</p>
<p><a class="t-linehead" id="t-linehead0577a28"></a>佛說如是。彼諸比丘聞佛所說，歡<a class="t" id="t0577a29"></a>喜奉行。</p><a class="t" id="t0577b01"></a>
<p class="endsutta"><a class="t-linehead" id="t-linehead0577b01"></a>黑比丘經第八竟<span class="t-note">（一千五百二十七字）</span></p><a class="t" id="t0577b02"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p></aside>
</section>
</div></body></html>