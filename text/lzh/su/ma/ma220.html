<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma220">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 18</span>
<span class="mirror-right">例品</span></p>
<h1 class="mirror-row">
<span class="mirror-left latin">220. </span>
<span class="mirror-right">（二二〇）見經</span></h1>
</div><a class="t" id="t0803c09"></a>
<p><a class="t-linehead" id="t-linehead0803c09"></a>我聞如是：</p>
<p>一時，佛般涅槃後不久，尊者阿難<a class="t" id="t0803c10"></a>遊王舍城，在竹林迦蘭哆園。</p>
<p><a class="t-linehead" id="t-linehead0803c10"></a>於是，有一<a class="t" id="t0803c11"></a>異學梵志，是尊者阿難未出家時友，中後<a class="t" id="t0803c12"></a>彷徉，往詣尊者阿難所，共相問訊，却坐一面，<a class="t" id="t0803c13"></a>語尊者阿難：「欲有所問，聽我問耶？」</p>
<p><a class="t-linehead" id="t-linehead0803c13"></a>尊者阿<a class="t" id="t0803c14"></a>難答曰：「梵志！欲問便問，我聞已當思。」</p>
<p><a class="t-linehead" id="t-linehead0803c14"></a>異學<a class="t" id="t0803c15"></a>梵志即便問曰：「所謂此見捨置除却，不盡通<a class="t" id="t0803c16"></a>說，謂世有常，世無有常，世有底，世無底，命<a class="t" id="t0803c17"></a>即是身，為命異身異，如來終，如來不終，如<a class="t" id="t0803c18"></a>來終不終，如來亦非終亦非不終耶？沙門瞿<a class="t" id="t0803c19"></a>曇知此諸見如應知耶？」</p>
<p><a class="t-linehead" id="t-linehead0803c19"></a>尊者阿難答曰：「梵<a class="t" id="t0803c20"></a>志！所謂此見，世尊、如來、無所著、正盡覺捨置<a class="t" id="t0803c21"></a>除却，不盡通說，謂世有常，世無有常，世有<a class="t" id="t0803c22"></a>底，世無底，命即是身，為命異身異，如來終，<a class="t" id="t0803c23"></a>如來不終，如來終不終，如來亦非終亦非不<a class="t" id="t0803c24"></a>終耶？世尊、如來、無所著、正盡覺知此諸見<a class="t" id="t0803c25"></a>如應也。」</p>
<p><a class="t-linehead" id="t-linehead0803c25"></a>異學梵志又復問曰：「所謂此見，沙<a class="t" id="t0803c26"></a>門瞿曇捨置除却，不盡通說，謂世有常，世無<a class="t" id="t0803c27"></a>有常，世有底，世無底，命即是身，為命異<a class="t" id="t0803c28"></a>身異，如來終，如來不終，如來終不終，如來<a class="t" id="t0803c29"></a>亦非終亦非不終耶？沙門瞿曇云何知此諸<a class="t" id="t0804a01"></a>見如應耶？」</p>
<p><a class="t-linehead" id="t-linehead0804a01"></a>尊者阿難答曰：「梵志！所謂此見，<a class="t" id="t0804a02"></a>世尊、如來、無所著、正盡覺捨置除却，不盡通<a class="t" id="t0804a03"></a>說，謂世有常，世無有常，世有底，世無底，命<a class="t" id="t0804a04"></a>即是身，為命異身異，如來終，如來不終，<a class="t" id="t0804a05"></a>如來終不終，如來亦非終亦非不終耶？異<a class="t" id="t0804a06"></a>學梵志如是具、如是受、如是趣、如是生、<a class="t" id="t0804a07"></a>如是至後世，所謂此是世尊、如來、無所著、正<a class="t" id="t0804a08"></a>盡覺捨置除却，不盡通說，謂世有常，世無<a class="t" id="t0804a09"></a>有常，世有底，世無底，命即是身，為命異身<a class="t" id="t0804a10"></a>異，如來終，如來不終，如來終不終，如來<a class="t" id="t0804a11"></a>亦非終亦非不終耶？如是知此諸見，此諸<a class="t" id="t0804a12"></a>見應如是知。」</p>
<p><a class="t-linehead" id="t-linehead0804a12"></a>異學梵志白曰：「我今自歸於<a class="t" id="t0804a13"></a>阿難。」</p>
<p><a class="t-linehead" id="t-linehead0804a13"></a>尊者阿難告曰：「梵志！汝莫自歸於<a class="t" id="t0804a14"></a>我，如我自歸於佛，汝亦應自歸。」</p>
<p><a class="t-linehead" id="t-linehead0804a14"></a>異學<a class="t" id="t0804a15"></a>梵志白曰：「阿難！我今自歸於佛、法及比丘<a class="t" id="t0804a16"></a>眾，唯願世尊受我為優婆塞，從今日<a class="t" id="t0804a17"></a>始，終身自歸，乃至命盡。」</p>
<p><a class="t-linehead" id="t-linehead0804a17"></a>尊者阿難所說如<a class="t" id="t0804a18"></a>是。彼異學梵志聞尊者阿難所說，歡喜奉<a class="t" id="t0804a19"></a>行。</p><a class="t" id="t0804a20"></a>
<p class="endsutta"><a class="t-linehead" id="t-linehead0804a20"></a>見經第九竟<span class="t-note">（六百二十五字）</span></p><a class="t" id="t0804a21"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>