<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma222">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 18</span>
<span class="mirror-right">例品</span></p>
<h1 class="mirror-row">
<span class="mirror-left latin">222. </span>
<span class="mirror-right">（二二二）例經</span></h1>
</div><a class="t" id="t0805c12"></a>
<p><a class="t-linehead" id="t-linehead0805c12"></a>我聞如是：</p>
<p>一時，佛遊舍衛國，在勝林給<a class="t" id="t0805c13"></a>孤獨園。</p>
<p><a class="t-linehead" id="t-linehead0805c13"></a>爾時，世尊告諸比丘：「若欲斷無<a class="t" id="t0805c14"></a>明者，當修四念處。云何欲斷無明者，當<a class="t" id="t0805c15"></a>修四念處？若時如來出世，無所著、等正覺、<a class="t" id="t0805c16"></a>明行成為、善逝、世間解、無上士、道法御、天人師，<a class="t" id="t0805c17"></a>號佛、眾祐。彼斷，乃至五蓋、心穢、慧羸，觀內<a class="t" id="t0805c18"></a>身如身，<span class="corr" title="[云&gt;至]">至</span>觀覺、心、法如法，是謂欲斷無<a class="t" id="t0805c19"></a>明者，當修四念處。如是數斷、解脫、過度、拔<a class="t" id="t0805c20"></a>絕、滅止、總知、別知，欲別知無明者，當修四<a class="t" id="t0805c21"></a>念處。云何欲別知無明者，當修四念處？若<a class="t" id="t0805c22"></a>時如來出世，無所著、等正覺、明行成為、善逝、<a class="t" id="t0805c23"></a>世間解、無上士、道法御、天人師，號佛、眾祐。彼<a class="t" id="t0805c24"></a>斷，乃至五蓋、心穢、慧羸，觀內身如身，至觀<a class="t" id="t0805c25"></a>覺、心、法如法，是謂欲別知無明者，當修<a class="t" id="t0805c26"></a>四念處。</p>
<p><a class="t-linehead" id="t-linehead0805c26"></a>「欲斷無明者，當修四正斷。云何<a class="t" id="t0805c27"></a>欲斷無明者，當修四正斷？若時如來出世，<a class="t" id="t0805c28"></a>無所著、等正覺、明行成為、善逝、世間解、無上士、<a class="t" id="t0805c29"></a>道法御、天人師，號佛、眾祐。彼斷，乃至五蓋、心<a class="t" id="t0806a01"></a>穢、慧羸，已生惡不善法為斷故，發欲求方<a class="t" id="t0806a02"></a>便，精勤舉心斷。未生惡不善法為不生故，發<a class="t" id="t0806a03"></a>欲求方便，精勤舉心斷。未生善法為生故，<a class="t" id="t0806a04"></a>發欲求方便，精勤舉心斷。已生善法為久住<a class="t" id="t0806a05"></a>不忘、不退、增長、廣大修習具足故，發欲求方<a class="t" id="t0806a06"></a>便，精勤舉心斷。是謂欲斷無明者，當修四<a class="t" id="t0806a07"></a>正斷。如是數斷、解脫、過度、拔絕、滅止、總知、<a class="t" id="t0806a08"></a>別知，欲別知無明者，當修四正斷。云何<a class="t" id="t0806a09"></a>欲別知無明者，當修四正斷？若時如來出<a class="t" id="t0806a10"></a>世，無所著、等正覺、明行成為、善逝、世間解、無上<a class="t" id="t0806a11"></a>士、道法御、天人師，號佛、眾祐。彼斷，乃至五蓋、<a class="t" id="t0806a12"></a>心穢、慧羸，已生惡不善法為斷故，發欲求<a class="t" id="t0806a13"></a>方便，精勤舉心斷。未生惡不善法為不生<a class="t" id="t0806a14"></a>故，發欲求方便，精勤舉心斷。未生善法為生<a class="t" id="t0806a15"></a>故，發欲求方便，精勤舉心斷。已生善法為<a class="t" id="t0806a16"></a>久住不忘、不退、增長、廣大修習具足故，發欲<a class="t" id="t0806a17"></a>求方便，精勤舉心斷。是謂欲別知無明者，<a class="t" id="t0806a18"></a>當修四正斷。</p>
<p><a class="t-linehead" id="t-linehead0806a18"></a>「欲斷無明者，當修四如意<a class="t" id="t0806a19"></a>足。云何欲斷無明者，當修四如意足？若<a class="t" id="t0806a20"></a>時如來出世，無所著、等正覺、明行成為、善逝、世<a class="t" id="t0806a21"></a>間解、無上士、道法御、天人師，號佛、眾祐。彼斷，<a class="t" id="t0806a22"></a>乃至五蓋、心穢、慧羸，修欲定如意足，成就斷<a class="t" id="t0806a23"></a>行，依離、依無欲、依滅，趣非品，如是修精<a class="t" id="t0806a24"></a>進定、心定也。修思惟定如意足，成就斷行，依<a class="t" id="t0806a25"></a>離、依無欲、依滅，趣非品，是謂欲斷無明<a class="t" id="t0806a26"></a>者，當修四如意足。如是數斷、解脫、過度、拔絕、<a class="t" id="t0806a27"></a>滅止、總知、別知，欲別知無明者，當修四如<a class="t" id="t0806a28"></a>意足。云何欲別知無明者，當修四如意足？<a class="t" id="t0806a29"></a>若時如來出世，無所著、等正覺、明行成為、善逝、<a class="t" id="t0806b01"></a>世間解、無上士、道法御、天人師，號佛、眾祐，彼<a class="t" id="t0806b02"></a>斷，乃至五蓋、心穢、慧羸，修欲定如意足，成就<a class="t" id="t0806b03"></a>斷行。依離、依無欲、依滅，趣非品，如是修<a class="t" id="t0806b04"></a>精進定、心定也。修思惟定如意足，成就斷<a class="t" id="t0806b05"></a>行，依離、依無欲、依滅，趣非品，是謂欲別<a class="t" id="t0806b06"></a>知無明者，當修四如意足。</p>
<p><a class="t-linehead" id="t-linehead0806b06"></a>「欲斷無明者，<a class="t" id="t0806b07"></a>當修四禪。云何欲斷無明者，當修四禪？<a class="t" id="t0806b08"></a>若時如來出世，無所著、等正覺、明行成為、善逝、<a class="t" id="t0806b09"></a>世間解、無上士、道法御、天人師，號佛、眾祐。彼<a class="t" id="t0806b10"></a>斷，乃至五蓋、心穢、慧羸，離欲、離惡不善之<a class="t" id="t0806b11"></a>法，至得第四禪成就遊。是謂欲斷無明<a class="t" id="t0806b12"></a>者，當修四禪。如是數斷、解脫、過度、拔絕、滅<a class="t" id="t0806b13"></a>止、總知、別知，欲別知無明者，當修四禪。<a class="t" id="t0806b14"></a>云何欲別知無明者，當修四禪？若時如來<a class="t" id="t0806b15"></a>出世，無所著、等正覺、明行成為、善逝、世間解、無<a class="t" id="t0806b16"></a>上士、道法御、天人師，號佛、眾祐。彼斷，乃至五<a class="t" id="t0806b17"></a>蓋、心穢、慧羸，離欲、離惡不善之法，至得<a class="t" id="t0806b18"></a>第四禪成就遊。是謂欲別知無明者，當修<a class="t" id="t0806b19"></a>四禪。</p>
<p><a class="t-linehead" id="t-linehead0806b19"></a>「欲斷無明者，當修五根。云何欲斷<a class="t" id="t0806b20"></a>無明者，當修五根？若時如來出世，無所著、<a class="t" id="t0806b21"></a>等正覺、明行成為、善逝、世間解、無上士、道法御、<a class="t" id="t0806b22"></a>天人師，號佛、眾祐。彼斷，乃至五蓋、心穢、慧羸，<a class="t" id="t0806b23"></a>修信根、精進、念、定、慧根，是謂欲斷無明者，<a class="t" id="t0806b24"></a>當修五根。如是發斷、解脫、過度、拔絕、滅止、<a class="t" id="t0806b25"></a>總知、別知，欲別知無明者，當修五根。云<a class="t" id="t0806b26"></a>何欲別知無明者，當修五根？若時如來出<a class="t" id="t0806b27"></a>世，無所著、等正覺、明行成為、善逝、世間解、無上<a class="t" id="t0806b28"></a>士、道法御、天人師，號佛、眾祐。彼斷，乃至五蓋、<a class="t" id="t0806b29"></a>心穢、慧羸，修信根、精進、念、定、慧根，是謂欲<a class="t" id="t0806c01"></a>別知無明者，當修五根。</p>
<p><a class="t-linehead" id="t-linehead0806c01"></a>「欲斷無明者，當<a class="t" id="t0806c02"></a>修五力。云何欲斷無明者，當修五力？若<a class="t" id="t0806c03"></a>時如來出世，無所著、等正覺、明行成為、善逝、世<a class="t" id="t0806c04"></a>間解、無上士、道法御、天人師，號佛、眾祐。彼斷，<a class="t" id="t0806c05"></a>乃至五蓋、心穢、慧羸，修信力、精進、念、定、慧力，<a class="t" id="t0806c06"></a>是謂欲斷無明者，當修五力。如是數斷、<a class="t" id="t0806c07"></a>解脫、過度、拔絕、滅止、總知、別知，欲別知無<a class="t" id="t0806c08"></a>明者，當修五力。云何欲別知無明者，當<a class="t" id="t0806c09"></a>修五力？若時如來出世，無所著、等正覺、明行<a class="t" id="t0806c10"></a>成為、善逝、世間解、無上士、道法御、天人師，號佛、<a class="t" id="t0806c11"></a>眾祐。彼斷，乃至五蓋、心穢、慧羸，修信力、精進、<a class="t" id="t0806c12"></a>念、定、慧力，是謂欲別知無明者，當修五<a class="t" id="t0806c13"></a>力。</p>
<p><a class="t-linehead" id="t-linehead0806c13"></a>「欲斷無明者，當修七覺支。云何欲斷<a class="t" id="t0806c14"></a>無明者，當修七覺支？若時如來出世，無所<a class="t" id="t0806c15"></a>著、等正覺、明行成為、善逝、世間解、無上士、道法<a class="t" id="t0806c16"></a>御、天人師，號佛、眾祐。彼斷，乃至五蓋、心穢、慧<a class="t" id="t0806c17"></a>羸，修念覺支、依離、依無欲、依滅，趣非<a class="t" id="t0806c18"></a>品，如是修法、精進、喜、息、定也。修捨覺支，<a class="t" id="t0806c19"></a>依離、依無欲、依滅，趣非品，是謂欲斷無<a class="t" id="t0806c20"></a>明者，當修七覺支。如是數斷、解脫、過度、<a class="t" id="t0806c21"></a>拔絕、滅止、總知、別知，欲別知無明者，當<a class="t" id="t0806c22"></a>修七覺支。云何欲別知無明者，當修<a class="t" id="t0806c23"></a>七覺支？若時如來出世，無所著、等正覺、明<a class="t" id="t0806c24"></a>行成為、善逝、世間解、無上士、道法御、天人師，號<a class="t" id="t0806c25"></a>佛、眾祐。彼斷，乃至五蓋、心穢、慧羸，修念覺<a class="t" id="t0806c26"></a>支、依離、依無欲、依滅，趣非品，如是修<a class="t" id="t0806c27"></a>法、精進、喜、息、定也。修捨覺支，依離、依無<a class="t" id="t0806c28"></a>欲、依滅，趣非品，是謂欲別知無明者，當<a class="t" id="t0806c29"></a>修七覺支。</p>
<p><a class="t-linehead" id="t-linehead0806c29"></a>「欲斷無明者，當修八支聖<a class="t" id="t0807a01"></a>道。云何欲斷無明者，當修八支聖道？若<a class="t" id="t0807a02"></a>時如來出世，無所著、等正覺、明行成為、善逝、世<a class="t" id="t0807a03"></a>間解、無上士、道法御、天人師，號佛、眾祐。彼斷，<a class="t" id="t0807a04"></a>乃至五蓋、心穢、慧羸，修正見乃至修正定<a class="t" id="t0807a05"></a>為八，是謂欲斷無明者，當修八支聖道。<a class="t" id="t0807a06"></a>如是數斷、解脫、過度、拔絕、滅止、總知、別知，欲<a class="t" id="t0807a07"></a>別知無明者，當修八支聖道。云何欲別<a class="t" id="t0807a08"></a>知無明者，當修八支聖道？若時如來出世，<a class="t" id="t0807a09"></a>無所著、等正覺、明行成為、善逝、世間解、無上士、<a class="t" id="t0807a10"></a>道法御、天人師，號佛、眾祐。彼斷，乃至五蓋、心<a class="t" id="t0807a11"></a>穢、慧羸，修正見乃至修正定為八，是謂<a class="t" id="t0807a12"></a>欲別知無明者，當修八支聖道。</p>
<p><a class="t-linehead" id="t-linehead0807a12"></a>「欲斷無<a class="t" id="t0807a13"></a>明者，當修十一切處。云何欲斷無明者，當<a class="t" id="t0807a14"></a>修十一切處？若時如來出世，無所著、等正覺、<a class="t" id="t0807a15"></a>明行成為、善逝、世間解、無上士、道法御、天人師，<a class="t" id="t0807a16"></a>號佛、眾祐。彼斷，乃至五蓋、心穢、慧羸，修第一<a class="t" id="t0807a17"></a>地一切處，四維上下不二、無量。如是修水<a class="t" id="t0807a18"></a>一切處、火一切處、風一切處、青一切處、<a class="t" id="t0807a19"></a>黃一切處、赤一切處、白一切處、無量空<a class="t" id="t0807a20"></a>處一切處。修第十無量識處一切處，四維上<a class="t" id="t0807a21"></a>下不二、無量，是謂欲斷無明者，當修十一<a class="t" id="t0807a22"></a>切處。如是數斷、解脫、過度、拔絕、滅止、總知、<a class="t" id="t0807a23"></a>別知，欲別知無明者，當修十一切處。云<a class="t" id="t0807a24"></a>何欲別知無明者，當修十一切處？若時如<a class="t" id="t0807a25"></a>來出世，無所著、等正覺、明行成為、善逝、世間解、<a class="t" id="t0807a26"></a>無上士、道法御、天人師，號佛、眾祐。彼斷，乃至<a class="t" id="t0807a27"></a>五蓋、心穢、慧羸，修第一地一切處，四維上<a class="t" id="t0807a28"></a>下不二、無量，如是修水一切處、火一切處、<a class="t" id="t0807a29"></a>風一切處、青一切處、黃一切處、赤一切處、<a class="t" id="t0807b01"></a>白一切處、無量空處一切處。修第十無量<a class="t" id="t0807b02"></a>識處一切處，四維上下不二、無量。是謂欲<a class="t" id="t0807b03"></a>別知無明者，當修十一切處。</p>
<p><a class="t-linehead" id="t-linehead0807b03"></a>「欲斷無明<a class="t" id="t0807b04"></a>者，當修十無學法。云何欲斷無明者，當修<a class="t" id="t0807b05"></a>十無學法？若時如來出世，無所著、等正覺、明<a class="t" id="t0807b06"></a>行成為、善逝、世間解、無上士、道法御、天人師，號<a class="t" id="t0807b07"></a>佛、眾祐。彼斷，乃至五蓋、心穢、慧羸，修無學<a class="t" id="t0807b08"></a>正見，乃至修無學正智，是謂欲斷無明者，<a class="t" id="t0807b09"></a>當修十無學法。如是數斷、解脫、過度、拔絕、<a class="t" id="t0807b10"></a>滅止、總知、別知，欲別知無明者，當修十<a class="t" id="t0807b11"></a>無學法。云何欲別知無明者，當修十無學<a class="t" id="t0807b12"></a>法？若時如來出世，無所著、等正覺、明行成為、<a class="t" id="t0807b13"></a>善逝、世間解、無上士、道法御、天人師，號佛、眾<a class="t" id="t0807b14"></a>祐。彼斷，乃至五蓋、心穢、慧羸，修無學正見，<a class="t" id="t0807b15"></a>乃至修無學正智。是謂欲別知無明者，當<a class="t" id="t0807b16"></a>修十無學法。</p>
<p><a class="t-linehead" id="t-linehead0807b16"></a>「如無明，行亦如是，如行，識<a class="t" id="t0807b17"></a>亦如是，如識，名色亦如是，如名色，六處<a class="t" id="t0807b18"></a>亦如是，如六處，更樂亦如是，如更樂，覺<a class="t" id="t0807b19"></a>亦如是，如覺，愛亦如是，如愛，受亦如是，<a class="t" id="t0807b20"></a>如受，有亦如是，如有，生亦如是。欲斷老<a class="t" id="t0807b21"></a>死者，當修四念處。云何欲斷老死者，<a class="t" id="t0807b22"></a>當修四念處？若時如來出世，無所著、<a class="t" id="t0807b23"></a>等正覺、明行成為、善逝、世間解、無上士、道<a class="t" id="t0807b24"></a>法御、天人師，號佛、眾祐。彼斷，乃至五蓋、<a class="t" id="t0807b25"></a>心穢、慧羸，觀內身如身，至觀覺、心、法如<a class="t" id="t0807b26"></a>法，是謂欲斷老死者，當修四念處。如<a class="t" id="t0807b27"></a>是數斷、解脫、過度、拔絕、滅止、總知、別知，欲<a class="t" id="t0807b28"></a>別知老死者，當修四念處。云何欲別<a class="t" id="t0807b29"></a>知老死者，當修四念處？若時如來出世，<a class="t" id="t0807c01"></a>無所著、等正覺、明行成為、善逝、世間解、無上<a class="t" id="t0807c02"></a>士、道法御、天人師，號佛、眾祐。彼斷，乃至五蓋、<a class="t" id="t0807c03"></a>心穢、慧羸，觀內身如身，乃至觀覺、心、法如<a class="t" id="t0807c04"></a>法，是謂欲別知老死者，當修四念處。</p>
<p><a class="t-linehead" id="t-linehead0807c04"></a>「欲<a class="t" id="t0807c05"></a>斷老死者，當修四正斷。云何欲斷老死<a class="t" id="t0807c06"></a>者，當修四正斷？若時如來出世，無所著、等<a class="t" id="t0807c07"></a>正覺、明行成為、善逝、世間解、無上士、道法御、天<a class="t" id="t0807c08"></a>人師，號佛、眾祐。彼斷，乃至五蓋、心穢、慧羸，<a class="t" id="t0807c09"></a>已生惡不善法為斷故，發欲求方便，精勤舉<a class="t" id="t0807c10"></a>心斷。未生惡不善法為不生故，發欲求方便，<a class="t" id="t0807c11"></a>精勤舉心斷。未生善法為生故，發欲求方便，<a class="t" id="t0807c12"></a>精勤舉心斷。已生善法為久住不忘、不退、增<a class="t" id="t0807c13"></a>長、廣大修習具足故，發欲求方便，精勤舉心<a class="t" id="t0807c14"></a>斷。是謂欲斷老死者，當修四正斷。如是<a class="t" id="t0807c15"></a>數斷、解脫、過度、拔絕、滅止、總知、別知，欲別<a class="t" id="t0807c16"></a>知老死者，當修四正斷。云何欲別知老死<a class="t" id="t0807c17"></a>者，當修四正斷？若時如來出世，無所著、等<a class="t" id="t0807c18"></a>正覺、明行成為、善逝、世間解、無上士、道法御、天<a class="t" id="t0807c19"></a>人師，號佛、眾祐。彼斷，乃至五蓋、心穢、慧羸，<a class="t" id="t0807c20"></a>已生惡不善法為斷故，發欲求方便，精勤舉<a class="t" id="t0807c21"></a>心斷。未生惡不善法為不生故，發欲求方便，<a class="t" id="t0807c22"></a>精勤舉心斷。未生善法為生故，發欲求方<a class="t" id="t0807c23"></a>便，精勤舉心斷。已生善法為久住不忘、不<a class="t" id="t0807c24"></a>退、增長、廣大修習具足故，發欲求方便，精勤<a class="t" id="t0807c25"></a>舉心斷。是謂欲別知老死者，當修四正斷。</p><a class="t" id="t0807c26"></a>
<p><a class="t-linehead" id="t-linehead0807c26"></a>「欲斷老死者，當修四如意足。云何欲斷<a class="t" id="t0807c27"></a>老死者，當修四如意足？若時如來出世，無<a class="t" id="t0807c28"></a>所著、等正覺、明行成為、善逝、世間解、無上士、<a class="t" id="t0807c29"></a>道法御、天人師，號佛、眾祐。彼斷，乃至五蓋、心<a class="t" id="t0808a01"></a>穢、慧羸，修欲定如意足，成就斷行。依離、<a class="t" id="t0808a02"></a>依無欲、依滅，趣非品，如是修精進定、心<a class="t" id="t0808a03"></a>定也。修思惟定如意足，成就斷行，依離、<a class="t" id="t0808a04"></a>依無欲、依滅，趣非品，是謂欲斷老死者，<a class="t" id="t0808a05"></a>當修四如意足。如是數斷、解脫、過度、拔絕、滅<a class="t" id="t0808a06"></a>止、總知、別知，欲別知老死者，當修四如<a class="t" id="t0808a07"></a>意足。云何欲別知老死者，當修四如意<a class="t" id="t0808a08"></a>足？若時如來出世，無所著、等正覺、明行成為、<a class="t" id="t0808a09"></a>善逝、世間解、無上士、道法御、天人師，號佛、眾<a class="t" id="t0808a10"></a>祐。彼斷，乃至五蓋、心穢、慧羸，修欲定如意<a class="t" id="t0808a11"></a>足，成就斷行。依離、依無欲、依滅，趣非品，如<a class="t" id="t0808a12"></a>是修精進定、心定也。修思惟定如意足，<a class="t" id="t0808a13"></a>成就斷行，依離、依無欲、依滅，趣非品，是<a class="t" id="t0808a14"></a>謂欲別知老死者，當修四如意足。</p>
<p><a class="t-linehead" id="t-linehead0808a14"></a>「欲斷老<a class="t" id="t0808a15"></a>死者，當修四禪。云何欲斷老死者，當修<a class="t" id="t0808a16"></a>四禪？若時如來出世，無所著、等正覺、明行成<a class="t" id="t0808a17"></a>為、善逝、世間解、無上士、道法御、天人師，號佛、眾<a class="t" id="t0808a18"></a>祐。彼斷，乃至五蓋、心穢、慧羸，離欲、離惡<a class="t" id="t0808a19"></a>不善之法，至得第四禪成就遊，是謂欲斷<a class="t" id="t0808a20"></a>老死者，當修四禪。如是數斷、解脫、過度、拔<a class="t" id="t0808a21"></a>絕、滅止、總知、別知，欲別知老死者，當修<a class="t" id="t0808a22"></a>四禪。云何欲別知老死者，當修四禪？若<a class="t" id="t0808a23"></a>時如來出世，無所著、等正覺、明行成為、善逝、世<a class="t" id="t0808a24"></a>間解、無上士、道法御、天人師，號佛、眾祐，彼斷，<a class="t" id="t0808a25"></a>乃至五蓋、心穢、慧羸，離欲、離惡不善之法，<a class="t" id="t0808a26"></a>至得第四禪成就遊。是謂欲別知老死者，<a class="t" id="t0808a27"></a>當修四禪。</p>
<p><a class="t-linehead" id="t-linehead0808a27"></a>「欲斷老死者，當修五根。云<a class="t" id="t0808a28"></a>何欲斷老死者，當修五根？若時如來出世，<a class="t" id="t0808a29"></a>無所著、等正覺、明行成為、善逝、世間解、無上士、<a class="t" id="t0808b01"></a>道法御、天人師，號佛、眾祐。彼斷，乃至五蓋、心<a class="t" id="t0808b02"></a>穢、慧羸，修信根、精進、念、定、慧根，是謂欲<a class="t" id="t0808b03"></a>斷老死者，當修五根。如是數斷、解脫、過度、<a class="t" id="t0808b04"></a>拔絕、滅止、總知、別知，欲別知老死者，當修<a class="t" id="t0808b05"></a>五根。云何欲別知老死者，當修五根？若<a class="t" id="t0808b06"></a>時如來出世，無所著、等正覺、明行成為、善逝、世<a class="t" id="t0808b07"></a>間解、無上士、道法御、天人師，號佛、眾祐。彼斷，<a class="t" id="t0808b08"></a>乃至五蓋、心穢、慧羸，修信根、精進、念、定、慧<a class="t" id="t0808b09"></a>根，是謂欲別知老死者，當修五根。</p>
<p><a class="t-linehead" id="t-linehead0808b09"></a>「欲斷<a class="t" id="t0808b10"></a>老死者，當修五力。云何欲斷老死者，當<a class="t" id="t0808b11"></a>修五力？若時如來出世，無所著、等正覺、明行<a class="t" id="t0808b12"></a>成為、善逝、世間解、無上士、道法御、天人師，號佛、<a class="t" id="t0808b13"></a>眾祐。彼斷，乃至五蓋、心穢、慧羸，修信力、精<a class="t" id="t0808b14"></a>進、念、定、慧力，是謂欲斷老死者，當修五<a class="t" id="t0808b15"></a>力。如是數斷、解脫、過度、拔絕、滅止、總知、別<a class="t" id="t0808b16"></a>知，欲別知老死者，當修五力。云何欲別<a class="t" id="t0808b17"></a>知老死者，當修五力？若時如來出世，無所<a class="t" id="t0808b18"></a>著、等正覺、明行成為、善逝、世間解、無上士、道法<a class="t" id="t0808b19"></a>御、天人師，號佛、眾祐。彼斷，乃至五蓋、心穢、慧<a class="t" id="t0808b20"></a>羸，修信力、精進、念、定、慧力，是謂欲別知老<a class="t" id="t0808b21"></a>死者，當修五力。</p>
<p><a class="t-linehead" id="t-linehead0808b21"></a>「欲斷老死者，當修七覺<a class="t" id="t0808b22"></a>支。云何欲斷老死者，當修七覺支？若<a class="t" id="t0808b23"></a>時如來出世，無所著、等正覺、明行成為、善逝、世<a class="t" id="t0808b24"></a>間解、無上士、道法御、天人師，號佛、眾祐。彼斷，<a class="t" id="t0808b25"></a>乃至五蓋、心穢、慧羸，修念覺支、依離、依<a class="t" id="t0808b26"></a>無欲、依滅，趣非品，如是修法、精進、喜、息、定<a class="t" id="t0808b27"></a>也。修捨覺支，依離、依無欲、依滅，趣非<a class="t" id="t0808b28"></a>品，是謂欲斷老死者，當修七覺支。如是<a class="t" id="t0808b29"></a>數斷、解脫、過度、拔絕、滅止、總知、別知，欲別<a class="t" id="t0808c01"></a>知老死者，當修七覺支。云何欲別知老<a class="t" id="t0808c02"></a>死者，當修七覺支？若時如來出世，無所著、<a class="t" id="t0808c03"></a>等正覺、明行成為、善逝、世間解、無上士、道法御、<a class="t" id="t0808c04"></a>天人師，號佛、眾祐。彼斷，乃至五蓋、心穢、慧<a class="t" id="t0808c05"></a>羸，修念覺支、依離、依無欲、依滅，趣非品。<a class="t" id="t0808c06"></a>如是修法、精進、喜、息、定也。修捨覺支，依<a class="t" id="t0808c07"></a>離、依無欲、依滅，趣非品，是謂欲別知老<a class="t" id="t0808c08"></a>死者，當修七覺支。</p>
<p><a class="t-linehead" id="t-linehead0808c08"></a>「欲斷老死者，當修<a class="t" id="t0808c09"></a>八支聖道。云何欲斷老死者，當修八支<a class="t" id="t0808c10"></a>聖道？若時如來出世，無所著、等正覺、明行成<a class="t" id="t0808c11"></a>為、善逝、世間解、無上士、道法御、天人師，號佛、眾<a class="t" id="t0808c12"></a>祐。彼斷，乃至五蓋、心穢、慧羸，修正見乃至<a class="t" id="t0808c13"></a>修正定為八，是謂欲斷老死者，當修八<a class="t" id="t0808c14"></a>支聖道。如是數斷、解脫、過度、拔絕、滅止、總<a class="t" id="t0808c15"></a>知、別知，欲別知老死者，當修八支聖道。<a class="t" id="t0808c16"></a>云何欲別知老死者，當修八支聖道？若<a class="t" id="t0808c17"></a>時如來出世，無所著、等正覺、明行成為、善逝、世<a class="t" id="t0808c18"></a>間解、無上士、道法御、天人師，號佛、眾祐。彼斷，<a class="t" id="t0808c19"></a>乃至五蓋、心穢、慧羸，修正見乃至修正定<a class="t" id="t0808c20"></a>為八，是謂欲別知老死者，當修八支聖<a class="t" id="t0808c21"></a>道。</p>
<p><a class="t-linehead" id="t-linehead0808c21"></a>「欲斷老死者，當修十一切處。云何欲<a class="t" id="t0808c22"></a>斷老死者，當修十一切處？若時如來出世，<a class="t" id="t0808c23"></a>無所著、等正覺、明行成為、善逝、世間解、無上士、<a class="t" id="t0808c24"></a>道法御、天人師，號佛、眾祐。彼斷，乃至五蓋、心<a class="t" id="t0808c25"></a>穢、慧羸，修第一地一切處，四維上下不二、無<a class="t" id="t0808c26"></a>量。如是修水一切處、火一切處、風一切處、<a class="t" id="t0808c27"></a>青一切處、黃一切處、赤一切處、白一切處、無<a class="t" id="t0808c28"></a>量空處一切處，修第十無量識處一切處，四<a class="t" id="t0808c29"></a>維上下不二、無量，是謂欲斷老死者，當修<a class="t" id="t0809a01"></a>十一切處。如是數斷、解脫、過度、拔絕、滅止、<a class="t" id="t0809a02"></a>總知、別知，欲別知老死者，當修十一切處。<a class="t" id="t0809a03"></a>云何欲別知老死者，當修十一切處？若時<a class="t" id="t0809a04"></a>如來出世，無所著、等正覺、明行成為、善逝、世間<a class="t" id="t0809a05"></a>解、無上士、道法御、天人師，號佛、眾祐。彼斷，乃<a class="t" id="t0809a06"></a>至五蓋、心穢、慧羸，修第一地一切處，四維<a class="t" id="t0809a07"></a>上下不二、無量。如是修水一切處、火一切<a class="t" id="t0809a08"></a>處、風一切處、青一切處、黃一切處、赤一<a class="t" id="t0809a09"></a>切處、白一切處、無量空處一切處，修第<a class="t" id="t0809a10"></a>十無量識處一切處，四維上下不二、無量。是<a class="t" id="t0809a11"></a>謂欲別知老死者，當修十一切處。</p>
<p><a class="t-linehead" id="t-linehead0809a11"></a>「欲斷<a class="t" id="t0809a12"></a>老死者，當修十無學法。云何欲斷老死<a class="t" id="t0809a13"></a>者，當修十無學法？若時如來出世，無所著、<a class="t" id="t0809a14"></a>等正覺、明行成為、善逝、世間解、無上士、道法御、<a class="t" id="t0809a15"></a>天人師，號佛、眾祐。彼斷，乃至五蓋、心穢、慧羸，<a class="t" id="t0809a16"></a>修無學正見，乃至修無學正智，是謂欲斷<a class="t" id="t0809a17"></a>老死者，當修十無學法。如是數斷、解脫、過<a class="t" id="t0809a18"></a>度、拔絕、滅止、總知、別知，欲別知老死者，<a class="t" id="t0809a19"></a>當修十無學法。云何欲別知老死者，當<a class="t" id="t0809a20"></a>修十無學法？若時如來出世，無所著、等正覺、<a class="t" id="t0809a21"></a>明行成為、善逝、世間解、無上士、道法御、天人師，<a class="t" id="t0809a22"></a>號佛、眾祐。彼斷，乃至五蓋、心穢、慧羸，修無<a class="t" id="t0809a23"></a>學正見，乃至修無學正智，是謂欲別知老<a class="t" id="t0809a24"></a>死者，當修十無學法。」</p>
<p><a class="t-linehead" id="t-linehead0809a24"></a>佛說如是。彼諸比丘<a class="t" id="t0809a25"></a>聞佛所說，歡喜奉行。</p><a class="t" id="t0809a26"></a>
<p><a class="t-linehead" id="t-linehead0809a26"></a>例經第十一竟<span class="t-note">（四千八百七十三字）</span></p><a class="t" id="t0809a27"></a><p class="endsection"><span class="t-juanname">中阿含經卷第六十<span class="t-note">（一萬一千三百七十七字）</span></span></p><a class="t" id="t0809a28"></a>
<p><span class="corr" title="[　&gt;中]">中</span>阿含例品第四竟<span class="t-note">（二萬二千一百四十九字）</span></p><a class="t" id="t0809b01"></a>
<div class="w"><h2>後出中阿含經記</h2><a class="t" id="t0809b02"></a><a class="t" id="t0809b03"></a>
<p><a class="t-linehead" id="t-linehead0809b03"></a>昔釋法師於長安出《中阿含》、《增壹》、《阿<a class="t" id="t0809b04"></a>毘曇》、《廣說》、《僧伽羅叉》、《阿毘曇心》、《婆須蜜》、<a class="t" id="t0809b05"></a>《三法度》、《二眾從解脫》、《從解脫緣》，此諸經<a class="t" id="t0809b06"></a>律，凡百餘万言，並違本失旨，名不當<a class="t" id="t0809b07"></a>實，依俙屬辭，句味亦差，良由譯人造<a class="t" id="t0809b08"></a>次未善晉言故使爾耳。會燕秦交戰，關<a class="t" id="t0809b09"></a>中大亂，於是良匠背世，故以弗獲改正。<a class="t" id="t0809b10"></a>乃經數年，至關東小清，冀州道人釋法<a class="t" id="t0809b11"></a>和、罽賓沙門僧伽提和，招集門徒，俱遊<a class="t" id="t0809b12"></a>洛邑，四、五年中研講遂精，其人漸曉漢<a class="t" id="t0809b13"></a>語，然後乃知先之失也。於是，和乃追恨<a class="t" id="t0809b14"></a>先失，即從提和更出《阿毘曇》及廣說<a class="t" id="t0809b15"></a>也。自是之後，此諸經律漸皆譯正，唯《中<a class="t" id="t0809b16"></a>阿含》、《僧伽羅叉》、《婆須蜜》、《從解脫緣》未更<a class="t" id="t0809b17"></a>出耳。</p>
<p><a class="t-linehead" id="t-linehead0809b17"></a>會僧伽提和進遊京師，應運流化，<a class="t" id="t0809b18"></a>法施江左。于時晉國大長者，尚書令衛<a class="t" id="t0809b19"></a>將軍、東亭侯優婆塞王元琳，常護持正法<a class="t" id="t0809b20"></a>以為己任，即檀越也。為出經故，造立<a class="t" id="t0809b21"></a>精舍，延請有道釋慧持等義學沙門四十<a class="t" id="t0809b22"></a>餘人，施諸所安，四事無乏，又豫請經<a class="t" id="t0809b23"></a>師僧伽羅叉，長供數年，然後乃以晉隆<a class="t" id="t0809b24"></a>安元年丁酉之歲十一月十日，於揚州丹<a class="t" id="t0809b25"></a>陽郡建康縣界，在其精舍，更出此《中阿<a class="t" id="t0809b26"></a>含》，請罽賓沙門僧伽羅叉令誦胡本，<a class="t" id="t0809b27"></a>請僧伽提和轉胡為晉，豫州沙門道慈<a class="t" id="t0809b28"></a>筆受，吳國李寶、康化共書，至來二年，戊<a class="t" id="t0809b29"></a>戌之歲六月二十五日草本始訖。此《中阿<a class="t" id="t0809c01"></a>含》凡有五誦，都十八品，有二百二十二<a class="t" id="t0809c02"></a>經，合五十一萬四千八百二十五字，分<a class="t" id="t0809c03"></a>為六十卷。</p>
<p><a class="t-linehead" id="t-linehead0809c03"></a>時，遇國大難，未即正書，乃<a class="t" id="t0809c04"></a>至五年辛丑之歲，方得正寫，校定流傳。<a class="t" id="t0809c05"></a>其人傳譯，准之先出，大有不同，於此<a class="t" id="t0809c06"></a>二百二十二經中，若委靡順從，則懼失<a class="t" id="t0809c07"></a>聖旨，若從本制，名類多異舊，則逆忤<a class="t" id="t0809c08"></a>先習，不怗眾情，是以其人不得自專，<a class="t" id="t0809c09"></a>時有改本，從舊名耳。然五部異同，孰知<a class="t" id="t0809c10"></a>其正？而道慈愚意怏怏，於違本故諸改<a class="t" id="t0809c11"></a>名者，皆抄出注下，新舊兩存，別為一<a class="t" id="t0809c12"></a>卷，與目錄相連，以示於後，將來諸賢<a class="t" id="t0809c13"></a>令知同異，得更採訪，脫遇高明外國善<a class="t" id="t0809c14"></a>晉胡方言者，訪其得失，刊之從正。</p></div></article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside></section>
</div></body></html>