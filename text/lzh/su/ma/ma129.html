<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma129">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 11</span>
<span class="mirror-right">大品</span></p>
<h1 class="mirror-row">
<span class="mirror-left">129. </span>
<span class="mirror-right">（一二九）怨家經</span></h1>
</div><a class="t" id="t0617b21"></a>
<p><a class="t-linehead" id="t-linehead0617b21"></a>我聞如是：</p>
<p>一時，佛遊舍衛國，在勝林給孤<a class="t" id="t0617b22"></a>獨園。</p>
<p><a class="t-linehead" id="t-linehead0617b22"></a>爾時，世尊告諸比丘：「有七怨家法而<a class="t" id="t0617b23"></a>作怨家，謂男女輩瞋恚時來。云何為七？怨<a class="t" id="t0617b24"></a>家者，不欲令怨家有好色。所以者何？怨家<a class="t" id="t0617b25"></a>者，不樂怨家有好色，人有瞋恚，習瞋恚，瞋<a class="t" id="t0617b26"></a>恚所覆，心不捨瞋恚，彼雖好沐浴，名香塗<a class="t" id="t0617b27"></a>身，然色故惡。所以者何？因瞋恚所覆，心不<a class="t" id="t0617b28"></a>捨瞋恚故。是謂第一怨家法而作怨家，謂<a class="t" id="t0617b29"></a>男女輩瞋恚時來。</p>
<p><a class="t-linehead" id="t-linehead0617b29"></a>「復次，怨家者，不欲令怨<a class="t" id="t0617c01"></a>家安隱眠。所以者何？怨家者，不樂怨家安<a class="t" id="t0617c02"></a>隱眠，人有瞋恚，習瞋恚，瞋恚所覆，心不<a class="t" id="t0617c03"></a>捨瞋恚。彼雖臥以御床，敷以氍氀、<span class="gaiji">毾<!--gaiji,毾,1[毯-炎+翕],2&#x23BFE;,3--></span><span class="gaiji">［毯－炎＋登］<!--gaiji,,1[毯-炎+登],2&#x23C06;,3--></span>，覆<a class="t" id="t0617c04"></a>以錦綺羅<span class="corr" title="[穀&gt;縠]">縠</span>，有儭體被，兩頭安枕，加陵伽<a class="t" id="t0617c05"></a>波惒邏、波遮悉多羅那，然故憂苦眠。所以者<a class="t" id="t0617c06"></a>何？因瞋恚所覆，心不捨瞋恚故。是謂第<a class="t" id="t0617c07"></a>二怨家法而作怨家，謂男女輩瞋恚時來。</p>
<p><a class="t-linehead" id="t-linehead0617c07"></a>「復<a class="t" id="t0617c08"></a>次，怨家者，不欲令怨家得大利。所以者何？<a class="t" id="t0617c09"></a>怨家者，不樂怨家得大利，人有瞋恚，習瞋<a class="t" id="t0617c10"></a>恚，瞋恚所覆，心不捨瞋恚。彼應得利而不<a class="t" id="t0617c11"></a>得利，應不得利而得利。彼此二法更互相<a class="t" id="t0617c12"></a>違，大得不利。所以者何？因瞋恚所覆，心不<a class="t" id="t0617c13"></a>捨瞋恚故。是謂第三怨家法而作怨家，謂<a class="t" id="t0617c14"></a>男女輩瞋恚時來。</p>
<p><a class="t-linehead" id="t-linehead0617c14"></a>「復次，怨家者，不欲令怨<a class="t" id="t0617c15"></a>家有朋友。所以者何？怨家者，不樂怨家有<a class="t" id="t0617c16"></a>朋友，人有瞋恚，習瞋恚，瞋恚所覆，心不<a class="t" id="t0617c17"></a>捨瞋恚。彼若有親朋友，捨離避去。所以者<a class="t" id="t0617c18"></a>何？因瞋恚所覆，心不捨瞋恚故。是謂第四<a class="t" id="t0617c19"></a>怨家法而作怨家，謂男女輩瞋恚時來。</p>
<p><a class="t-linehead" id="t-linehead0617c19"></a>「復次，<a class="t" id="t0617c20"></a>怨家者，不欲令怨家有稱譽。所以者何？怨<a class="t" id="t0617c21"></a>家者，不樂怨家有名稱，人有瞋恚，習瞋<a class="t" id="t0617c22"></a>恚，瞋恚所覆，心不捨瞋恚。彼惡名醜，聲周<a class="t" id="t0617c23"></a>聞諸方。所以者何？因瞋恚所覆，心不捨瞋<a class="t" id="t0617c24"></a>恚故。是謂第五怨家法而作怨家，謂男女<a class="t" id="t0617c25"></a>輩瞋恚時來。</p>
<p><a class="t-linehead" id="t-linehead0617c25"></a>「復次，怨家者，不欲令怨家極<a class="t" id="t0617c26"></a>大富。所以者何？怨家者，不樂怨家極大富，<a class="t" id="t0617c27"></a>人有瞋恚，習瞋恚，瞋恚所覆，心不捨瞋恚。<a class="t" id="t0617c28"></a>彼作如是身、口、意行，使彼大失財物。所以<a class="t" id="t0617c29"></a>者何？因瞋恚所覆，心不捨瞋恚故。是謂<a class="t" id="t0618a01"></a>第六怨家法而作怨家，謂男女輩瞋恚時來。</p><a class="t" id="t0618a02"></a>
<p><a class="t-linehead" id="t-linehead0618a02"></a>「復次，怨家者，不欲令怨家身壞命終，必至<a class="t" id="t0618a03"></a>善處，生於天上。所以者何？怨家者，不樂怨<a class="t" id="t0618a04"></a>家往至善處，人有瞋恚，習瞋恚，瞋恚所覆，<a class="t" id="t0618a05"></a>心不捨瞋恚，身、口、意惡行，彼身、口、意惡行已，<a class="t" id="t0618a06"></a>身壞命終，必至惡處，生地獄中。所以者何？<a class="t" id="t0618a07"></a>因瞋恚所覆，心不捨瞋恚故。是謂第七怨<a class="t" id="t0618a08"></a>家法而作怨家，謂男女輩瞋恚時來。此七怨<a class="t" id="t0618a09"></a>家法而作怨家，謂男女輩瞋恚時來。」</p>
<p><a class="t-linehead" id="t-linehead0618a09"></a>於是，<a class="t" id="t0618a10"></a>世尊說此頌曰：</p><a class="t" id="t0618a11"></a>
<blockquote class="gatha">
<p>「瞋者得惡色，　　眠臥苦不安，<a class="t" id="t0618a12"></a><br>
應獲得大財，　　反更得不利。<a class="t" id="t0618a13"></a><br>
親親善朋友，　　遠離瞋恚人，<a class="t" id="t0618a14"></a><br>
數數習瞋恚，　　惡名流諸方。<a class="t" id="t0618a15"></a><br>
瞋作身口業，　　恚纏行意業，<a class="t" id="t0618a16"></a><br>
人為恚所覆，　　失一切財物。<a class="t" id="t0618a17"></a><br>
瞋恚生不利，　　瞋恚生心穢，<a class="t" id="t0618a18"></a><br>
恐怖生於內，　　人所不能覺。<a class="t" id="t0618a19"></a><br>
瞋者不知義，　　瞋者不曉法，<a class="t" id="t0618a20"></a><br>
無目盲闇塞，　　謂樂瞋恚人。<a class="t" id="t0618a21"></a><br>
恚初發惡色，　　猶火始起烟，<a class="t" id="t0618a22"></a><br>
從是生憎嫉，　　緣是諸人瞋。<a class="t" id="t0618a23"></a><br>
若瞋者所作，　　善行及不善，<a class="t" id="t0618a24"></a><br>
於後瞋恚止，　　煩熱如火燒。<a class="t" id="t0618a25"></a><br>
所謂煩熱業，　　及諸法所纏，<a class="t" id="t0618a26"></a><br>
彼彼我今說，　　汝等善心聽。<a class="t" id="t0618a27"></a><br>
瞋者逆害父，　　及於諸兄弟，<a class="t" id="t0618a28"></a><br>
亦殺姉與妹，　　瞋者多所殘。<a class="t" id="t0618a29"></a><br>
所生及長養，　　得見此世間，<a class="t" id="t0618b01"></a><br>
因彼得存命，　　此母瞋亦害。<a class="t" id="t0618b02"></a><br>
無羞無慚愧，　　瞋纏無所言，<a class="t" id="t0618b03"></a><br>
人為恚所覆，　　口無所不說。<a class="t" id="t0618b04"></a><br>
造作癡罪逆，　　而自夭其命，<a class="t" id="t0618b05"></a><br>
作時不自覺，　　因瞋生恐怖。<a class="t" id="t0618b06"></a><br>
繫著自己身，　　愛樂無極已，<a class="t" id="t0618b07"></a><br>
雖愛念己身，　　瞋者亦自害。<a class="t" id="t0618b08"></a><br>
以刀而自刺，　　或從巖自投，<a class="t" id="t0618b09"></a><br>
或以繩自絞，　　及服諸毒藥。<a class="t" id="t0618b10"></a><br>
如是像瞋恚，　　是死依於恚，<a class="t" id="t0618b11"></a><br>
彼彼一切斷，　　用慧能覺了。<a class="t" id="t0618b12"></a><br>
小小不善業，　　慧者了能除，<a class="t" id="t0618b13"></a><br>
當堪耐是行，　　欲令無惡色。<a class="t" id="t0618b14"></a><br>
無恚亦無憂，　　除烟無貢高，<a class="t" id="t0618b15"></a><br>
調御斷瞋恚，　　滅訖無有漏。」</p></blockquote><a class="t" id="t0618b16"></a>
<p><a class="t-linehead" id="t-linehead0618b16"></a>佛說如是。彼諸比丘聞佛所說，歡喜奉行。</p><a class="t" id="t0618b17"></a>
<p class="endsutta"><a class="t-linehead" id="t-linehead0618b17"></a>怨家經第十三竟<span class="t-note">（千一百十五字）</span></p><a class="t" id="t0618b18"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>