<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma160">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 12</span>
<span class="mirror-right">梵志品</span></p>
<h1 class="mirror-row">
<span class="mirror-left latin">160. </span>
<span class="mirror-right">（一六〇）阿蘭那經</span></h1>
</div><a class="t" id="t0682b12"></a>
<p><a class="t-linehead" id="t-linehead0682b12"></a>我聞如是：</p>
<p>一時，佛遊舍衛國，在勝林給孤<a class="t" id="t0682b13"></a>獨園。</p>
<p><a class="t-linehead" id="t-linehead0682b13"></a>爾時，諸比丘於中食後集坐講堂，論<a class="t" id="t0682b14"></a>如是事：「諸賢！甚奇！甚奇！人命極少，要至後<a class="t" id="t0682b15"></a>世，應作善事，應行梵行，生無不死。然今<a class="t" id="t0682b16"></a>世人於法行、於義行、於善行、於妙行，無為<a class="t" id="t0682b17"></a>無求。」</p>
<p><a class="t-linehead" id="t-linehead0682b17"></a>彼時，世尊在晝行處，以淨天耳出過<a class="t" id="t0682b18"></a>於人，聞諸比丘於中食後集坐講堂，論如<a class="t" id="t0682b19"></a>是事：「諸賢！甚奇！甚奇！人命極少，要至後世，<a class="t" id="t0682b20"></a>應作善事，應行梵行，生無不死。然今世<a class="t" id="t0682b21"></a>人於法行、於義行、於善行、於妙行，無為無<a class="t" id="t0682b22"></a>求。」</p>
<p><a class="t-linehead" id="t-linehead0682b22"></a>世尊聞已，則於晡時從燕坐起，往詣講<a class="t" id="t0682b23"></a>堂，在比丘眾前敷座而坐，問諸比丘：「汝論<a class="t" id="t0682b24"></a>何事？以何等故集坐講堂？」</p>
<p><a class="t-linehead" id="t-linehead0682b24"></a>時，諸比丘白曰：<a class="t" id="t0682b25"></a>「世尊！我等眾比丘於中食後集坐講堂，論<a class="t" id="t0682b26"></a>如是事。『諸賢！甚奇！甚奇！人命極少，要至後世，<a class="t" id="t0682b27"></a>應作善事，應行梵行，生無不死。然今世<a class="t" id="t0682b28"></a>人於法行、於義行、於善行、於妙行，無為無<a class="t" id="t0682b29"></a>求。』世尊！我等共論此事，以此事故集坐講<a class="t" id="t0682c01"></a>堂。」</p>
<p><a class="t-linehead" id="t-linehead0682c01"></a>世尊歎曰：「善哉！善哉！比丘！謂汝作是說：<a class="t" id="t0682c02"></a>『諸賢！甚奇！甚奇！人命極少，要至後世，應作<a class="t" id="t0682c03"></a>善事，應行梵行，生無不死。然今世人於法<a class="t" id="t0682c04"></a>行、於義行、於善行、於妙行，無為無求。』所以<a class="t" id="t0682c05"></a>者何？我亦如是說：『甚奇！甚奇！人命極少，要<a class="t" id="t0682c06"></a>至後世，應作善事，應行梵行，生無不死。<a class="t" id="t0682c07"></a>然今世人於法行、於義行、於善行、於妙行，<a class="t" id="t0682c08"></a>無為無求。』所以者何？乃過去世時，有眾生壽<a class="t" id="t0682c09"></a>八萬歲，比丘！人壽八萬歲時，此閻浮洲極大<a class="t" id="t0682c10"></a>豐樂，饒財珍寶，村邑相近，如鷄一飛。比丘！人<a class="t" id="t0682c11"></a>壽八萬歲時，女年五百乃當出嫁。比丘！人壽<a class="t" id="t0682c12"></a>八萬歲時，唯有如是病，謂寒、熱、大小便、欲、不<a class="t" id="t0682c13"></a>食、老，更無餘患。</p>
<p><a class="t-linehead" id="t-linehead0682c13"></a>「比丘！人壽八萬歲時，有王<a class="t" id="t0682c14"></a>名拘牢婆，為轉輪王，聰明智慧，有四種軍，<a class="t" id="t0682c15"></a>整御天下，由己自在，如法法王成就七寶。<a class="t" id="t0682c16"></a>彼七寶者，輪寶、象寶、馬寶、珠寶、女寶、居士寶、<a class="t" id="t0682c17"></a>主兵臣寶，是謂為七。千子具足，顏貌端正，<a class="t" id="t0682c18"></a>勇猛無畏，能伏他眾，必當統領此一切地，乃<a class="t" id="t0682c19"></a>至大海，不以刀杖，以法教令，令得安隱。</p>
<p><a class="t-linehead" id="t-linehead0682c19"></a>「比<a class="t" id="t0682c20"></a>丘！拘牢婆王有梵志，名阿蘭那大長者，<a class="t" id="t0682c21"></a>為父母所舉，受生清淨，乃至七世父母不<a class="t" id="t0682c22"></a>絕種族，生生無惡博聞總持，誦過四典經，<a class="t" id="t0682c23"></a>深達因、緣、正、文、戲五句說。比丘！梵志阿蘭<a class="t" id="t0682c24"></a>那有無量百千摩納磨，梵志阿蘭那為無量<a class="t" id="t0682c25"></a>百千摩納磨住一無事處，教學經書。</p>
<p><a class="t-linehead" id="t-linehead0682c25"></a>「爾時，<a class="t" id="t0682c26"></a>梵志阿蘭那獨住靜處，燕坐思惟，心作是<a class="t" id="t0682c27"></a>念：『甚奇！甚奇！人命極少，要至後世，應作善<a class="t" id="t0682c28"></a>事，應行梵行，生無不死。然今世人於法<a class="t" id="t0682c29"></a>行、於義行、於善行、於妙行，無為無求。我寧<a class="t" id="t0683a01"></a>可剃除鬚髮，著袈裟衣，至信、捨家、無家、學<a class="t" id="t0683a02"></a>道。』於是，梵志阿蘭那往至若干國眾多摩納<a class="t" id="t0683a03"></a>磨所，而語彼曰：『諸摩納磨！我獨住靜處，<a class="t" id="t0683a04"></a>燕坐思惟，心作是念：「甚奇！甚奇！人命極少，<a class="t" id="t0683a05"></a>要至後世，應作善事，應行梵行，生無不<a class="t" id="t0683a06"></a>死；然今世人於法行、於義行、於善行、於妙<a class="t" id="t0683a07"></a>行，無為無求。我今寧可剃除鬚髮，著袈裟<a class="t" id="t0683a08"></a>衣，至信、捨家、無家、學道。諸摩納磨！我今欲<a class="t" id="t0683a09"></a>剃除鬚髮，著袈裟衣，至信、捨家、無家、學道。」<a class="t" id="t0683a10"></a>汝等當作何等？』</p>
<p><a class="t-linehead" id="t-linehead0683a10"></a>「彼若干國眾多摩納磨白<a class="t" id="t0683a11"></a>曰：『尊師！我等所知，皆蒙師恩。若尊師剃除<a class="t" id="t0683a12"></a>鬚髮，著袈裟衣，至信、捨家、無家、學道者，我等<a class="t" id="t0683a13"></a>亦當剃除鬚髮，著袈裟衣，至信、捨家、無家，<a class="t" id="t0683a14"></a>從彼尊師出家學道。』於是，梵志阿蘭那則<a class="t" id="t0683a15"></a>於後時剃除鬚髮，著袈裟衣，至信、捨家、無<a class="t" id="t0683a16"></a>家、學道；彼若干國眾多摩納磨亦剃除鬚<a class="t" id="t0683a17"></a>髮，著袈裟衣，至信、捨家、無家，從彼尊師梵志<a class="t" id="t0683a18"></a>阿蘭那出家學道。是為尊師阿蘭那，是為<a class="t" id="t0683a19"></a>尊師阿蘭那弟子名號生也。</p>
<p><a class="t-linehead" id="t-linehead0683a19"></a>「爾時，尊師阿蘭<a class="t" id="t0683a20"></a>那為弟子說法：『諸摩納磨！甚奇！甚奇！人命<a class="t" id="t0683a21"></a>極少，要至後世，應作善事，應行梵行，生<a class="t" id="t0683a22"></a>無不死。然今世人於法行、於義行、於善<a class="t" id="t0683a23"></a>行、於妙行，無為無求。』爾時，尊師阿蘭那為<a class="t" id="t0683a24"></a>弟子說法：『諸摩納磨！甚奇！甚奇！人命極少，<a class="t" id="t0683a25"></a>要至後世，應作善事，應行梵行，生無不<a class="t" id="t0683a26"></a>死。然今世人於法行、於義行、於善行、於妙<a class="t" id="t0683a27"></a>行，無為無求。』如是尊師阿蘭那為弟子說<a class="t" id="t0683a28"></a>法。</p>
<p><a class="t-linehead" id="t-linehead0683a28"></a>「復次，尊師阿蘭那為弟子說法：『摩納磨！<a class="t" id="t0683a29"></a>猶如朝露渧在草上，日出則消，暫有不久。<a class="t" id="t0683b01"></a>如是，摩納磨！人命如朝露，甚為難得，至<a class="t" id="t0683b02"></a>少少味，大苦災患，災患甚多。』如是尊師阿蘭<a class="t" id="t0683b03"></a>那為弟子說法。復次，尊師阿蘭那為弟子<a class="t" id="t0683b04"></a>說法：『摩納磨！猶大雨時，渧水成泡，或生或<a class="t" id="t0683b05"></a>滅。如是，摩納磨！人命如泡，甚為難得，至<a class="t" id="t0683b06"></a>少少味，大苦災患，災患甚多。』如是尊師阿蘭<a class="t" id="t0683b07"></a>那為弟子說法。復次，尊師阿蘭那為弟子<a class="t" id="t0683b08"></a>說法：『摩納磨！猶如以杖投著水中，還出至<a class="t" id="t0683b09"></a>速。如是，摩納磨！人命如杖，投水出速，甚<a class="t" id="t0683b10"></a>為難得，至少少味，大苦災患，災患甚多。』如<a class="t" id="t0683b11"></a>是尊師阿蘭那為弟子說法。</p>
<p><a class="t-linehead" id="t-linehead0683b11"></a>「復次，尊師阿蘭<a class="t" id="t0683b12"></a>那為弟子說法：『摩納磨！猶新瓦杅，投水即<a class="t" id="t0683b13"></a>出，著風熱中，乾燥至速。如是，摩納磨！人命<a class="t" id="t0683b14"></a>如新瓦杅，水漬速燥，甚為難得，至少少味，<a class="t" id="t0683b15"></a>大苦災患，災患甚多。』如是尊師阿蘭那為<a class="t" id="t0683b16"></a>弟子說法。復次，尊師阿蘭那為弟子說法：<a class="t" id="t0683b17"></a>『摩納磨！猶如小段肉著大釜水中，下熾然火，<a class="t" id="t0683b18"></a>速得消盡。如是，摩納磨！人命如肉消，甚<a class="t" id="t0683b19"></a>為難得，至少少味，大苦災患，災患甚多。』如<a class="t" id="t0683b20"></a>是尊師阿蘭那為弟子說法。復次，尊師阿蘭<a class="t" id="t0683b21"></a>那為弟子說法：『摩納磨！猶縛賊送至標<a class="t" id="t0683b22"></a>下殺，隨其舉足，步步趣死，步步趣命盡。<a class="t" id="t0683b23"></a>如是，摩納磨！人命如賊，縛送標下殺，甚<a class="t" id="t0683b24"></a>為難得，至少少味，大苦災患，災患甚多。』如<a class="t" id="t0683b25"></a>是尊師阿蘭那為弟子說法。</p>
<p><a class="t-linehead" id="t-linehead0683b25"></a>「復次，尊師阿蘭<a class="t" id="t0683b26"></a>那為弟子說法：『摩納磨！猶如屠兒牽牛殺<a class="t" id="t0683b27"></a><span class="corr" title="[子&gt;之]">之</span>，隨其舉足，步步趣死，步步趣命盡。如<a class="t" id="t0683b28"></a>是，摩納磨！人命如牽牛殺，甚為難得，至<a class="t" id="t0683b29"></a>少少味，大苦災患，災患甚多。』如是尊師阿蘭<a class="t" id="t0683c01"></a>那為弟子說法。復次，尊師阿蘭那為弟子<a class="t" id="t0683c02"></a>說法：『摩納摩！猶如機織，隨其行緯，近成近<a class="t" id="t0683c03"></a>訖。如是，摩納磨！人命如機織訖，甚為難<a class="t" id="t0683c04"></a>得，至少少味，大<span class="corr" title="[若&gt;苦]">苦</span>災患，災患甚多。』如是尊<a class="t" id="t0683c05"></a>師阿蘭那為弟子說法。復次，尊師阿蘭那為<a class="t" id="t0683c06"></a>弟子說法：『摩納磨！猶如山水，瀑涱流疾，多<a class="t" id="t0683c07"></a>有所漂，水流速駃，無須臾停。如是，摩納磨！<a class="t" id="t0683c08"></a>人壽行速，去無一時住。如是，摩納磨！人命<a class="t" id="t0683c09"></a>如駃水流，甚為難得，至少少味，大苦災<a class="t" id="t0683c10"></a>患，災患甚多。』如是尊師阿蘭那為弟子說<a class="t" id="t0683c11"></a>法。</p>
<p><a class="t-linehead" id="t-linehead0683c11"></a>「復次，尊師阿蘭那為弟子說法：『摩納磨！<a class="t" id="t0683c12"></a>猶如夜闇以杖投地，或下頭墮地，或上頭<a class="t" id="t0683c13"></a>墮地，或復臥墮，或墮淨處，或墮不淨處。如<a class="t" id="t0683c14"></a>是，摩納磨！眾生為無明所覆，為愛所繫，<a class="t" id="t0683c15"></a>或生泥犁，或生畜生，或生餓鬼，或生天<a class="t" id="t0683c16"></a>上，或生人間。如是，摩納磨！人命如闇杖<a class="t" id="t0683c17"></a>投地，甚為難得，至少少味，大苦災患，災患<a class="t" id="t0683c18"></a>甚多。』如是尊師阿蘭那為弟子說法。</p>
<p><a class="t-linehead" id="t-linehead0683c18"></a>「復次，<a class="t" id="t0683c19"></a>尊師阿蘭那為弟子說法：『摩納磨！我於世<a class="t" id="t0683c20"></a>斷除貪伺，心無有諍，見他財物諸生活具，<a class="t" id="t0683c21"></a>不起貪伺，欲令我得，我於貪伺淨除其<a class="t" id="t0683c22"></a>心。如是瞋恚、睡眠、調悔，我於世斷疑度<a class="t" id="t0683c23"></a>惑。於諸善法無有猶豫，我於疑惑淨除<a class="t" id="t0683c24"></a>其心。摩納磨！汝等於世亦當斷除貪伺，心<a class="t" id="t0683c25"></a>無有諍，見他財物諸生活具，不起貪伺，<a class="t" id="t0683c26"></a>欲令我得，汝於貪伺淨除其心。如是瞋恚、<a class="t" id="t0683c27"></a>睡眠、調悔，汝於世斷疑度惑，於諸善法<a class="t" id="t0683c28"></a>無有猶豫。』如是尊師阿蘭那為弟子說法。</p><a class="t" id="t0683c29"></a>
<p><a class="t-linehead" id="t-linehead0683c29"></a>「復次，尊師阿蘭那為弟子說法：『摩納磨！我<a class="t" id="t0684a01"></a>心與慈俱，遍滿一方成就遊。如是<span class="corr" title="[　&gt;二]">二</span>三四方、<a class="t" id="t0684a02"></a>四維上下，普周一切，心與慈俱，無結無怨，無<a class="t" id="t0684a03"></a>恚無諍，極廣甚大，無量善修，遍滿一切世間<a class="t" id="t0684a04"></a>成就遊。如是悲、喜心與捨俱，無結無怨，無恚<a class="t" id="t0684a05"></a>無諍，極廣甚大，無量善修，遍滿一切世間成<a class="t" id="t0684a06"></a>就遊。摩納磨！汝等亦當心與慈俱，遍滿一<a class="t" id="t0684a07"></a>方成就遊。如是二三四方、四維上下，普周<a class="t" id="t0684a08"></a>一切，心與慈俱，無結無怨，無恚無諍，極廣甚<a class="t" id="t0684a09"></a>大，無量善修，遍滿一切世間成就遊。如是悲、<a class="t" id="t0684a10"></a>喜心與捨俱，無結無怨，無恚無諍，極廣甚大，<a class="t" id="t0684a11"></a>無量善修，遍滿一切世間成就遊。』如是尊師<a class="t" id="t0684a12"></a>阿蘭那為弟子說法。</p>
<p><a class="t-linehead" id="t-linehead0684a12"></a>「復次，尊師阿蘭那為弟<a class="t" id="t0684a13"></a>子說梵世法：『若尊師阿蘭那為說梵世法<a class="t" id="t0684a14"></a>時，諸弟子等有不具足奉行法者，彼命終已，<a class="t" id="t0684a15"></a>或生四王天，或生三十三天，或生<span class="gaiji">［火＊僉］<!--gaiji,,1[火*僉],2&#x3DFF;,3--></span>摩天，<a class="t" id="t0684a16"></a>或生兜瑟哆天，或生化樂天，或生他化<a class="t" id="t0684a17"></a>樂天。若尊師阿蘭那為說梵世法時，諸弟<a class="t" id="t0684a18"></a>子等設有具足奉行法者，修四梵室，捨離<a class="t" id="t0684a19"></a>於欲，彼命終已，得生梵天。』爾時，尊師阿蘭那<a class="t" id="t0684a20"></a>而作是念：『我不應與弟子等同，俱至後世<a class="t" id="t0684a21"></a>共生一處，我今寧可更修增上慈，修增上<a class="t" id="t0684a22"></a>慈已，命終得生晃昱天中。』尊師阿蘭那則<a class="t" id="t0684a23"></a>於後時更修增上慈，修增上慈已，命終得<a class="t" id="t0684a24"></a>生晃昱天中。尊師阿蘭那及諸弟子學道不<a class="t" id="t0684a25"></a>虛，得大果報。</p>
<p><a class="t-linehead" id="t-linehead0684a25"></a>「比丘！於意云何？昔時尊師<a class="t" id="t0684a26"></a>阿蘭那者謂異人耶？莫作斯念。所以者何？<a class="t" id="t0684a27"></a>比丘，當知即是我也。我於爾時名尊師<a class="t" id="t0684a28"></a>阿蘭那，我於爾時有無量百千弟子，我於<a class="t" id="t0684a29"></a>爾時為諸弟子說梵世法。</p>
<p><a class="t-linehead" id="t-linehead0684a29"></a>「我說梵世法時，<a class="t" id="t0684b01"></a>諸弟子等有不具足奉行法者，彼命終已，或<a class="t" id="t0684b02"></a>生四王天，或生三十三天，或生<span class="gaiji">［火＊僉］<!--gaiji,,1[火*僉],2&#x3DFF;,3--></span>摩天，或<a class="t" id="t0684b03"></a>生兜瑟哆天，或生化樂天，或生他化樂天。<a class="t" id="t0684b04"></a>我說梵世法時，諸弟子等設有具足奉行法<a class="t" id="t0684b05"></a>者，修四梵室，捨離於欲，彼命終已，得生梵<a class="t" id="t0684b06"></a>天。我於爾時而作是念：『我不應與弟子<a class="t" id="t0684b07"></a>等同，俱至後世共生一處，我今寧可更修<a class="t" id="t0684b08"></a>增上慈。』修增上慈已，命終得生晃昱天中。<a class="t" id="t0684b09"></a>我於後時更修增上慈，修增上慈已，命終<a class="t" id="t0684b10"></a>得生晃昱天中，我於爾時及諸弟子學道<a class="t" id="t0684b11"></a>不虛，得大果報。</p>
<p><a class="t-linehead" id="t-linehead0684b11"></a>「我於爾時自饒益，亦饒益<a class="t" id="t0684b12"></a>他，饒益多人，愍傷世間，為天為人求義<a class="t" id="t0684b13"></a>及饒益，求安隱快樂。我於爾時說法不至<a class="t" id="t0684b14"></a>究竟，不究竟白淨、不究竟梵行、不究竟梵<a class="t" id="t0684b15"></a>行訖。我於爾時不離生老病死、啼哭憂慼，<a class="t" id="t0684b16"></a>亦未能得脫一切苦。比丘！我今出世，如來、<a class="t" id="t0684b17"></a>無所著、等正覺、明行成為、善逝、世間解、無上士、<a class="t" id="t0684b18"></a>道法御、天人師，號佛、眾祐。我今自饒益，亦饒<a class="t" id="t0684b19"></a>益他，饒益多人，愍傷世間，為天為人求義<a class="t" id="t0684b20"></a>及饒益，求安隱快樂。我今說法得至究竟，<a class="t" id="t0684b21"></a>究竟白淨、究竟梵行、究竟梵行訖。我今已<a class="t" id="t0684b22"></a>離生老病死、啼哭憂慼，我今已得脫一切<a class="t" id="t0684b23"></a>苦。</p>
<p><a class="t-linehead" id="t-linehead0684b23"></a>「比丘！若有正說者：『人命極少，要至後世，<a class="t" id="t0684b24"></a>應行善事，應行梵行，生無不死。』比丘，今<a class="t" id="t0684b25"></a>是正說。所以者何？今若有長壽，遠至百歲，<a class="t" id="t0684b26"></a>或復小過者。若有長壽者，命存三百時，春<a class="t" id="t0684b27"></a>時百、夏時百、冬時百，是命存千二百月，春四<a class="t" id="t0684b28"></a>百<span class="corr" title="[月&gt;] cf.［麗】"></span>、夏四百、冬四百，命存千二百月者，命<a class="t" id="t0684b29"></a>存二千四百半月，春八百、夏八百、冬八百，命<a class="t" id="t0684c01"></a>存二千四百半月者，三萬六千晝夜，春萬<a class="t" id="t0684c02"></a>二千、夏萬二千、冬萬二千，命存三萬六<a class="t" id="t0684c03"></a>千晝夜者，七萬二千食，及障礙及母乳。於有<a class="t" id="t0684c04"></a>障礙，苦不食，瞋不食，病不食，有事不食，<a class="t" id="t0684c05"></a>行來不食，至王間不食，齋日不食，不得者<a class="t" id="t0684c06"></a>不食，是謂比丘一百歲命存百歲數、時數、<a class="t" id="t0684c07"></a>歲時數、月數、半月數、月半月數、晝數、夜數、晝<a class="t" id="t0684c08"></a>夜數、食數、障礙數、食障礙數。</p>
<p><a class="t-linehead" id="t-linehead0684c08"></a>「比丘！若有尊師<a class="t" id="t0684c09"></a>所為弟子起大慈哀，憐念愍傷，求義及饒<a class="t" id="t0684c10"></a>益，求安隱快樂者，我今已作。汝亦當復作，<a class="t" id="t0684c11"></a>至無事處、山林樹下、空安靜處，燕坐思惟，<a class="t" id="t0684c12"></a>勿得放逸，懃加精進，莫令後悔。此是我之<a class="t" id="t0684c13"></a>教勅，是我訓誨。」</p>
<p><a class="t-linehead" id="t-linehead0684c13"></a>佛說如是。彼諸比丘聞佛<a class="t" id="t0684c14"></a>所說，歡喜奉行。</p><a class="t" id="t0684c15"></a>
<p class="endsutta"><a class="t-linehead" id="t-linehead0684c15"></a>阿蘭那經第九竟<span class="t-note">（三千二百九十一字）</span></p><a class="t" id="t0684c16"></a><p class="endsection"><span class="t-juanname">中阿含經卷第四十<span class="t-note">（七千三百七十三字）</span><span class="t-note">（第四分別<a class="t" id="t0684c17"></a>誦）</span></span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>