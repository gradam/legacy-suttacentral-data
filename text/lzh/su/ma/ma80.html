<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma80">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 7</span>
<span class="mirror-right">長壽王品</span></p>
<h1 class="mirror-row">
<span class="mirror-left latin">80. </span>
<span class="mirror-right">（八〇）迦絺那經</span></h1>
</div><a class="t" id="t0551c28"></a>
<p><a class="t-linehead" id="t-linehead0551c28"></a>我聞如是：</p>
<p>一時，佛遊舍衛國，在勝林給孤<a class="t" id="t0551c29"></a>獨園。</p>
<p><a class="t-linehead" id="t-linehead0551c29"></a>爾時，尊者阿那律陀亦在舍衛國，住<a class="t" id="t0552a01"></a>娑羅邏巖山中。於是，尊者阿那律陀過夜平<a class="t" id="t0552a02"></a>旦，著衣持鉢，入舍衛乞食。尊者阿難亦復<a class="t" id="t0552a03"></a>平旦著衣持鉢，入舍衛乞食。</p>
<p><a class="t-linehead" id="t-linehead0552a03"></a>尊者阿那律<a class="t" id="t0552a04"></a>陀見尊者阿難亦行乞食，見已，語曰：「賢者阿<a class="t" id="t0552a05"></a>難！當知我三衣麤素壞盡。賢者！今可倩諸<a class="t" id="t0552a06"></a>比丘為我作衣。」尊者阿難為尊者阿那律<a class="t" id="t0552a07"></a>陀默然許倩。</p>
<p><a class="t-linehead" id="t-linehead0552a07"></a>於是，尊者阿難舍衛乞食已，<a class="t" id="t0552a08"></a>食訖，中後收舉衣鉢，澡洗手足，以尼師<a class="t" id="t0552a09"></a>檀著於肩上，手執戶鑰，遍詣房房，見諸比<a class="t" id="t0552a10"></a>丘便語之曰：「諸尊！今往詣娑羅邏巖山中，<a class="t" id="t0552a11"></a>為尊者阿那律陀作衣。」</p>
<p><a class="t-linehead" id="t-linehead0552a11"></a>於是，諸比丘聞尊<a class="t" id="t0552a12"></a>者阿難語，皆往詣娑羅邏巖山中，為尊者阿<a class="t" id="t0552a13"></a>那律陀作衣。</p>
<p><a class="t-linehead" id="t-linehead0552a13"></a>於是，世尊見尊者阿難手執<a class="t" id="t0552a14"></a>戶鑰，遍詣房房，見已，問曰：「阿難！汝以何事，<a class="t" id="t0552a15"></a>手執戶鑰，遍詣房房？」</p>
<p><a class="t-linehead" id="t-linehead0552a15"></a>尊者阿難白曰：「世尊！<a class="t" id="t0552a16"></a>我今倩諸比丘，為尊者阿那律陀作衣。」</p>
<p><a class="t-linehead" id="t-linehead0552a16"></a>世<a class="t" id="t0552a17"></a>尊告曰：「阿難！汝何以故不請如來為阿<a class="t" id="t0552a18"></a>那律陀比丘作衣？」</p>
<p><a class="t-linehead" id="t-linehead0552a18"></a>於是，尊者阿難即叉手<a class="t" id="t0552a19"></a>向佛，白世尊曰：「唯願世尊往詣娑羅邏巖<a class="t" id="t0552a20"></a>山中，為尊者阿那律陀作衣。」世尊為尊者<a class="t" id="t0552a21"></a>阿難默然而許。</p>
<p><a class="t-linehead" id="t-linehead0552a21"></a>於是，世尊將尊者阿難，往<a class="t" id="t0552a22"></a>詣娑羅邏巖山中比丘眾前，敷坐而坐。爾時，<a class="t" id="t0552a23"></a>娑羅邏巖山中有八百比丘及世尊共集坐，<a class="t" id="t0552a24"></a>為尊者阿那律陀作衣。</p>
<p><a class="t-linehead" id="t-linehead0552a24"></a>彼時，尊者大目揵連<a class="t" id="t0552a25"></a>亦在眾中。於是，世尊告曰：「目揵連！我能為<a class="t" id="t0552a26"></a>阿那律陀舒張衣裁，割截連綴而縫合之。」</p>
<p><a class="t-linehead" id="t-linehead0552a26"></a>爾<a class="t" id="t0552a27"></a>時，尊者大目揵連即從座起，偏袒著衣，叉<a class="t" id="t0552a28"></a>手向佛，白世尊曰：「唯願世尊為賢者阿那<a class="t" id="t0552a29"></a>律陀舒張衣裁，諸比丘當共割截，連綴縫合。」</p><a class="t" id="t0552b01"></a>
<p><a class="t-linehead" id="t-linehead0552b01"></a>於是，世尊即為尊者阿那律陀舒張衣裁，諸<a class="t" id="t0552b02"></a>比丘便共割截，連綴縫合，即彼一日為尊者<a class="t" id="t0552b03"></a>阿那律陀成三衣訖。</p>
<p><a class="t-linehead" id="t-linehead0552b03"></a>爾時，世尊知尊者阿那<a class="t" id="t0552b04"></a>律陀三衣已成，則便告曰：「阿那律陀！汝為諸<a class="t" id="t0552b05"></a>比丘說迦絺那法，我今腰痛，欲小自息。」</p>
<p><a class="t-linehead" id="t-linehead0552b05"></a>尊者<a class="t" id="t0552b06"></a>阿那律陀白曰：「唯然。世尊！」</p>
<p><a class="t-linehead" id="t-linehead0552b06"></a>於是，世尊四疊優<a class="t" id="t0552b07"></a>多羅僧以敷床上，襞僧伽梨作枕，右脇而<a class="t" id="t0552b08"></a>臥，足足相累，作光明想，立正念正智，常作<a class="t" id="t0552b09"></a>起想。</p>
<p><a class="t-linehead" id="t-linehead0552b09"></a>彼時，尊者阿那律陀告諸比丘：「諸賢！我<a class="t" id="t0552b10"></a>本未出家學道時，厭生老病死、啼哭懊惱、悲<a class="t" id="t0552b11"></a>泣憂慼，欲斷此大苦聚。諸賢！我厭已而作<a class="t" id="t0552b12"></a>是觀：『居家至狹，塵勞之處，出家學道，發露曠<a class="t" id="t0552b13"></a>大。我今在家為鎖所鎖，不得盡形壽修諸<a class="t" id="t0552b14"></a>梵行，我寧可捨少財物及多財物，捨少親<a class="t" id="t0552b15"></a>族及多親族，剃除鬚髮，著袈裟衣，至信、捨<a class="t" id="t0552b16"></a>家、無家、學道。』諸賢！我於後時捨少財物及<a class="t" id="t0552b17"></a>多財物，捨少親族及多親族，剃除鬚髮，著<a class="t" id="t0552b18"></a>袈裟衣，至信、捨家、無家、學道。諸賢！我出家學<a class="t" id="t0552b19"></a>道，捨族姓已，受比丘學，修行禁戒，守護從<a class="t" id="t0552b20"></a>解脫，又復善攝威儀禮節，見纖介罪，常懷<a class="t" id="t0552b21"></a>畏怖，受持學戒。</p>
<p><a class="t-linehead" id="t-linehead0552b21"></a>「諸賢！我離殺，斷殺，棄捨刀<a class="t" id="t0552b22"></a>杖，有慚有愧，有慈悲心，饒益一切乃至蜫<a class="t" id="t0552b23"></a>蟲，我於殺生淨除其心。諸賢！我離不與取，<a class="t" id="t0552b24"></a>斷不與取，與而後取，樂於與取，常好布施，<a class="t" id="t0552b25"></a>歡喜無悋，不望其報，我於不與取淨除其<a class="t" id="t0552b26"></a>心。諸賢！我離非梵行，斷非梵行，勤修梵行，<a class="t" id="t0552b27"></a>精勤妙行，清淨無穢，離欲斷婬，我於非梵<a class="t" id="t0552b28"></a>行淨除其心。</p>
<p><a class="t-linehead" id="t-linehead0552b28"></a>「諸賢！我離妄言，斷妄言，真諦<a class="t" id="t0552b29"></a>言，樂真諦，住真諦，不移動，一切可信，不<a class="t" id="t0552c01"></a>欺世間，我於妄言淨除其心。諸賢！我離兩<a class="t" id="t0552c02"></a>舌，斷兩舌，行不兩舌，不破壞他，不聞此<a class="t" id="t0552c03"></a>語彼，欲破壞此，不聞彼語此，欲破壞彼，<a class="t" id="t0552c04"></a>離者欲合，合者歡喜，不作群黨，不樂群黨，<a class="t" id="t0552c05"></a>不稱說群黨，我於兩舌淨除其心。諸賢！我<a class="t" id="t0552c06"></a>離麤言，斷麤言，若有所言，辭氣麤獷，惡聲<a class="t" id="t0552c07"></a>逆耳，眾所不喜，眾所不愛，使他苦惱，令<a class="t" id="t0552c08"></a>不得定，斷如是言。若有所說，清和柔潤，順<a class="t" id="t0552c09"></a>耳入心，可喜可愛，使他安樂，言聲具了，不<a class="t" id="t0552c10"></a>使人畏，令他得定，說如是言，我於麤言<a class="t" id="t0552c11"></a>淨除其心。諸賢！我離綺語，斷綺語，時說、真<a class="t" id="t0552c12"></a>說、法說、義說、止息說、樂止息說，事順時得宜，<a class="t" id="t0552c13"></a>善教善訶，我於綺語淨除其心。</p>
<p><a class="t-linehead" id="t-linehead0552c13"></a>「諸賢！我離<a class="t" id="t0552c14"></a>治生，斷治生，棄捨稱量及斗斛，不受財貨，<a class="t" id="t0552c15"></a>不縛束人，不望折斗量，不以小利侵欺<a class="t" id="t0552c16"></a>於人，我於治生淨除其心。諸賢！我離受寡<a class="t" id="t0552c17"></a>婦、童女，斷受寡婦、童女，我於受寡婦、童女<a class="t" id="t0552c18"></a>淨除其心。諸賢！我離受奴婢，斷受奴婢，<a class="t" id="t0552c19"></a>我於受奴婢淨除其心。諸賢！我離受象、馬、<a class="t" id="t0552c20"></a>牛、羊，斷受象、馬、牛、羊，我於受象、馬、牛、羊淨<a class="t" id="t0552c21"></a>除其心。諸賢！我離受雞、猪，斷受雞、猪，我於<a class="t" id="t0552c22"></a>受雞、猪淨除其心。諸賢！我離受田業、店肆，<a class="t" id="t0552c23"></a>斷受田業、店肆，我於受田業、店肆淨除其<a class="t" id="t0552c24"></a>心。諸賢！我離受生稻、麥、豆，斷受生稻、麥、豆，<a class="t" id="t0552c25"></a>我於受生稻、麥、豆淨除其心。</p>
<p><a class="t-linehead" id="t-linehead0552c25"></a>「諸賢！我離酒，<a class="t" id="t0552c26"></a>斷酒，我於飲酒淨除其心。諸賢！我離高廣<a class="t" id="t0552c27"></a>大床，斷高廣大床，我於高廣大床淨除其<a class="t" id="t0552c28"></a>心。諸賢！我離華鬘、瓔珞、塗香、脂粉，斷華鬘、<a class="t" id="t0552c29"></a>瓔珞、塗香、脂粉，我於花鬘、瓔珞、塗香、脂粉淨<a class="t" id="t0553a01"></a>除其心。諸賢！我離歌舞、倡妓及往觀聽，斷<a class="t" id="t0553a02"></a>歌舞、倡妓及往觀聽，我於歌舞、倡妓及往觀<a class="t" id="t0553a03"></a>聽淨除其心。諸賢！我離受生色像寶，斷<a class="t" id="t0553a04"></a>受生色像寶，我於受生色像寶淨除其心。<a class="t" id="t0553a05"></a>諸賢！我離過中食，斷過中食，一食，不夜食，<a class="t" id="t0553a06"></a>學時食，我於過中食淨除其心。</p>
<p><a class="t-linehead" id="t-linehead0553a06"></a>「諸賢！我已<a class="t" id="t0553a07"></a>成就此聖戒聚，當復學極知足，衣取覆形，<a class="t" id="t0553a08"></a>食取充軀，隨所遊至，與衣鉢俱，行無顧<a class="t" id="t0553a09"></a>戀，猶如鷹鳥與兩翅俱，飛翔空中。諸賢！我<a class="t" id="t0553a10"></a>亦如是，隨所遊至，與衣鉢俱，行無顧戀。諸<a class="t" id="t0553a11"></a>賢！我已成就此聖戒聚及極知足，當復學<a class="t" id="t0553a12"></a>守護諸根，常念閉塞，念欲明達，守護念心<a class="t" id="t0553a13"></a>而得成就，恒起正知。若眼見色，然不受相，<a class="t" id="t0553a14"></a>亦不味色，謂忿諍故。守護眼根，心中不生<a class="t" id="t0553a15"></a>貪伺、憂慼、惡不善法，趣向彼故，守護眼根。<a class="t" id="t0553a16"></a>如是耳、鼻、舌、身，若意知法，然不受相，亦不<a class="t" id="t0553a17"></a>味法，謂忿諍故。守護意根，心中不生貪伺、<a class="t" id="t0553a18"></a>憂慼、惡不善法，趣向彼故，守護意根。</p>
<p><a class="t-linehead" id="t-linehead0553a18"></a>「諸賢！<a class="t" id="t0553a19"></a>我已成就此聖戒聚及極知足，守護諸根，<a class="t" id="t0553a20"></a>當復學正知出入，善觀分別，屈申低仰，儀容<a class="t" id="t0553a21"></a>庠序，善著僧伽梨及諸衣鉢，行住坐臥，眠<a class="t" id="t0553a22"></a>寤語默，皆正知之。諸賢！我已成就此聖戒聚<a class="t" id="t0553a23"></a>及極知足，守護諸根，正知出入，當復學獨<a class="t" id="t0553a24"></a>住遠離，在無事處，或至樹下空安靜處、山巖<a class="t" id="t0553a25"></a>石室、露地蘘<span class="gaiji">［卄／積］<!--gaiji,,1[卄/積],2&#x27090;,3--></span>，或至林中，或在塚間。諸賢！<a class="t" id="t0553a26"></a>我已在無事處，或至樹下空安靜處，敷尼師<a class="t" id="t0553a27"></a>檀，結加趺坐，正身正願，反念不向，斷除貪<a class="t" id="t0553a28"></a>伺。心無有諍，見他財物、諸生活具，不起貪<a class="t" id="t0553a29"></a>伺，欲令我得，我於貪伺淨除其心。如是嗔<a class="t" id="t0553b01"></a>恚、睡眠、調悔、斷疑、度惑，於諸善法無有猶<a class="t" id="t0553b02"></a>豫，我於疑惑淨除其心。諸賢！我已斷此五<a class="t" id="t0553b03"></a>蓋、心穢、慧羸，離欲、離惡不善之法，至得第<a class="t" id="t0553b04"></a>四禪成就遊。</p>
<p><a class="t-linehead" id="t-linehead0553b04"></a>「諸賢！我已得如是定心清淨，<a class="t" id="t0553b05"></a>無穢無煩，柔軟善住，得不動心，學如意足智<a class="t" id="t0553b06"></a>通作證。諸賢！我得無量如意足，謂分一為<a class="t" id="t0553b07"></a>眾，合眾為一，一則住一，有知有見，不礙石<a class="t" id="t0553b08"></a>壁，猶如行空；沒地如水，履水如地，結加<a class="t" id="t0553b09"></a>趺坐，上昇虛空，猶如鳥翔。今此日月有大<a class="t" id="t0553b10"></a>如意足，有大威德，有大福祐，有大威神，以<a class="t" id="t0553b11"></a>手捫摸身至梵天。諸賢！我已得如是定心<a class="t" id="t0553b12"></a>清淨，無穢無煩，柔軟善住，得不動心，學天耳<a class="t" id="t0553b13"></a>智通作證。諸賢！我以天耳聞人、非人音聲，<a class="t" id="t0553b14"></a>近遠、妙與不妙。</p>
<p><a class="t-linehead" id="t-linehead0553b14"></a>「諸賢！我已得如是定心清<a class="t" id="t0553b15"></a>淨，無穢無煩，柔軟善住，得不動心，學他心<a class="t" id="t0553b16"></a>智通作證。諸賢！我為他眾生所念、所思、所為、<a class="t" id="t0553b17"></a>所行，以他心智知他心如真，有欲心知<a class="t" id="t0553b18"></a>有欲心如真，無欲心知無欲心如真，有<a class="t" id="t0553b19"></a>恚無恚、有癡無癡、有穢無穢、合散、高下、小大、<a class="t" id="t0553b20"></a>修不修、定不定，不解脫心知不解脫心如真，<a class="t" id="t0553b21"></a>解脫心知解脫心如真。</p>
<p><a class="t-linehead" id="t-linehead0553b21"></a>「諸賢！我已得如是<a class="t" id="t0553b22"></a>定心清淨，無穢無煩，柔軟善住，得不動心<a class="t" id="t0553b23"></a>學憶宿命智通作證。諸賢！有行有相貌，憶<a class="t" id="t0553b24"></a>本無量昔所經歷，謂一生、二生、百生、千生、成<a class="t" id="t0553b25"></a>劫、敗劫、無量成敗劫，彼眾生名某，彼昔更歷，我<a class="t" id="t0553b26"></a>曾生彼，如是姓、如是字、如是生、如是飲食、<a class="t" id="t0553b27"></a>如是受苦樂、如是長壽、如是久住、如是壽<a class="t" id="t0553b28"></a>命訖，此死生彼，彼死生此，我生在此，如是<a class="t" id="t0553b29"></a>姓、如是字、如是生、如是飲食、如是受苦樂、<a class="t" id="t0553c01"></a>如是長壽、如是久住、如是壽命訖。</p>
<p><a class="t-linehead" id="t-linehead0553c01"></a>「諸賢！我<a class="t" id="t0553c02"></a>已得如是定心清淨，無穢無煩，柔軟善住，得<a class="t" id="t0553c03"></a>不動心，學生死智通作證。諸賢！我以清淨<a class="t" id="t0553c04"></a>天眼出過於人，見此眾生死時生時，好色惡<a class="t" id="t0553c05"></a>色，妙與不妙，往來善處及不善處，隨此眾生<a class="t" id="t0553c06"></a>之所作業見其如真。若此眾生成就身惡行，<a class="t" id="t0553c07"></a>口、意惡行，誹謗聖人，邪見，成就邪見業，彼<a class="t" id="t0553c08"></a>因緣此，身壞命終，必至惡處，生地獄中。若<a class="t" id="t0553c09"></a>此眾生成就身妙行，口、意妙行，不誹謗聖<a class="t" id="t0553c10"></a>人，正見、成就正見業，彼因緣此，身壞命終，<a class="t" id="t0553c11"></a>必昇善處，上生天中。</p>
<p><a class="t-linehead" id="t-linehead0553c11"></a>「諸賢！我已得如是定<a class="t" id="t0553c12"></a>心清淨，無穢無煩，柔軟善住，得不動心，學<a class="t" id="t0553c13"></a>漏盡智通作證。諸賢！我知此苦如真，知此<a class="t" id="t0553c14"></a>苦習、知此苦滅、知此苦滅道如真，知此<a class="t" id="t0553c15"></a>漏、知此漏習、知此漏滅、知此漏滅道如<a class="t" id="t0553c16"></a>真。彼如是知、如是見，欲漏心解脫，有漏、無明<a class="t" id="t0553c17"></a>漏心解脫，解脫已，便知解脫，生已盡，梵行已<a class="t" id="t0553c18"></a>立，所作已辦，不更受有，知如真。</p>
<p><a class="t-linehead" id="t-linehead0553c18"></a>「諸賢！若有<a class="t" id="t0553c19"></a>比丘犯戒、破戒、缺戒、穿戒、穢戒、黑戒者，欲依<a class="t" id="t0553c20"></a>戒立戒，以戒為梯，昇無上慧堂正法閣者，<a class="t" id="t0553c21"></a>終無是處。諸賢！猶去村不遠，有樓觀堂閣，<a class="t" id="t0553c22"></a>其中安梯或施十隥，或十二隥，若有人<a class="t" id="t0553c23"></a>來，求願欲得昇彼堂閣，若不登此梯第一<a class="t" id="t0553c24"></a>隥上，欲登第二隥者，終無是處；若不登<a class="t" id="t0553c25"></a>第二隥，欲登第三、四，至昇堂閣者，終無<a class="t" id="t0553c26"></a>是處。諸賢！如是若有比丘犯戒、破戒、缺戒、<a class="t" id="t0553c27"></a>穿戒、穢戒、黑戒者，欲依戒立戒，以戒為梯，<a class="t" id="t0553c28"></a>昇無上慧堂正法閣者，終無是處。</p>
<p><a class="t-linehead" id="t-linehead0553c28"></a>「諸賢！若<a class="t" id="t0553c29"></a>有比丘不犯戒、破戒、缺戒、穿戒、穢戒、黑戒<a class="t" id="t0554a01"></a>者，欲依戒立戒，以戒為梯，昇無上慧堂正<a class="t" id="t0554a02"></a>法閣者，必有是處。諸賢！猶去村不遠，有樓<a class="t" id="t0554a03"></a>觀堂閣，其中安梯或施十隥，或十二隥，<a class="t" id="t0554a04"></a>若有人來，求願欲得昇彼堂閣，若登此梯<a class="t" id="t0554a05"></a>第一隥上，欲登第二隥者，必有是處；若<a class="t" id="t0554a06"></a>登第二隥，欲登第三、四，至昇堂閣者，必<a class="t" id="t0554a07"></a>有是處。諸賢！如是若有比丘不犯戒、破戒、<a class="t" id="t0554a08"></a>缺戒、穿戒、穢戒、黑戒者，欲依戒立戒，以戒<a class="t" id="t0554a09"></a>為梯，昇無上慧堂正法閣者，必有是處。</p>
<p><a class="t-linehead" id="t-linehead0554a09"></a>「諸<a class="t" id="t0554a10"></a>賢！我依戒立戒，以戒為梯，昇無上慧堂正<a class="t" id="t0554a11"></a>法之閣，以小方便觀千世界。諸賢！猶有目<a class="t" id="t0554a12"></a>人住高樓上，以小方便觀下露地，見千土<a class="t" id="t0554a13"></a>塹。諸賢！我亦如是，依戒立戒，以戒為梯，<a class="t" id="t0554a14"></a>昇無上慧堂正法之閣，以小方便觀千世<a class="t" id="t0554a15"></a>界。諸賢！若王大象，或有七寶，或復減八，以<a class="t" id="t0554a16"></a>多羅葉覆之，如我覆藏於此六通。</p>
<p><a class="t-linehead" id="t-linehead0554a16"></a>「諸賢！若<a class="t" id="t0554a17"></a>於我如意足智通作證有疑惑者，彼應問<a class="t" id="t0554a18"></a>我，我當答之。諸賢！若於我天耳智通作證<a class="t" id="t0554a19"></a>有疑惑者，彼應問我，我當答之。諸賢！若<a class="t" id="t0554a20"></a>於我他心智通作證有疑惑者，彼應問我，<a class="t" id="t0554a21"></a>我當答之。諸賢！若於我宿命智通作證有<a class="t" id="t0554a22"></a>疑惑者，彼應問我，我當答之。諸賢！若於我<a class="t" id="t0554a23"></a>生死智通作證有疑惑者，彼應問我，我當<a class="t" id="t0554a24"></a>答之。諸賢！若於我漏盡智通作證有疑惑<a class="t" id="t0554a25"></a>者，彼應問我，我當答之。」</p>
<p><a class="t-linehead" id="t-linehead0554a25"></a>於是，尊者阿難白<a class="t" id="t0554a26"></a>曰：「尊者阿那律陀！今娑羅邏巖山集坐八<a class="t" id="t0554a27"></a>百比丘及世尊在中，為尊者阿那律陀作<a class="t" id="t0554a28"></a>衣，若於尊者阿那律陀如意足智通作證有<a class="t" id="t0554a29"></a>疑惑者，彼當問之，尊者阿那律陀答。若於<a class="t" id="t0554b01"></a>尊者阿那律陀天耳智通作證有疑惑者，彼<a class="t" id="t0554b02"></a>當問之，尊者阿那律陀答。若於尊者阿那<a class="t" id="t0554b03"></a>律陀他心智通作證有疑惑者，彼當問之，<a class="t" id="t0554b04"></a>尊者阿那律陀答。若於尊者阿那律陀宿命<a class="t" id="t0554b05"></a>智通作證有疑惑者，彼當問之，尊者阿那<a class="t" id="t0554b06"></a>律陀答。若於尊者阿那律陀生死智通作證<a class="t" id="t0554b07"></a>有疑惑者，彼當問之，尊者阿那律陀答。若<a class="t" id="t0554b08"></a>於尊者阿那律陀漏盡智通作證有疑惑<a class="t" id="t0554b09"></a>者，彼當問之，尊者阿那律陀答。但我等長<a class="t" id="t0554b10"></a>夜以心識尊者阿那律陀心，如尊者阿那律<a class="t" id="t0554b11"></a>陀，有大如意足，有大威德，有大福祐，有大<a class="t" id="t0554b12"></a>威神。」</p>
<p><a class="t-linehead" id="t-linehead0554b12"></a>於是，世尊所患已差而得安隱，即時<a class="t" id="t0554b13"></a>便起，結加趺坐。世尊坐已，歎尊者阿那律<a class="t" id="t0554b14"></a>陀曰：「善哉！善哉！阿那律陀！極善。阿那律陀！謂<a class="t" id="t0554b15"></a>汝為諸比丘說迦絺那法。阿那律陀！汝復為<a class="t" id="t0554b16"></a>諸比丘說迦絺那法。阿那律陀！汝為諸比<a class="t" id="t0554b17"></a>丘數數說迦絺那法。」</p>
<p><a class="t-linehead" id="t-linehead0554b17"></a>於是，世尊告諸比丘：<a class="t" id="t0554b18"></a>「比丘！汝等受迦絺那法，誦習迦絺那法，善<a class="t" id="t0554b19"></a>持迦絺那法。所以者何？迦絺那法與法相應，<a class="t" id="t0554b20"></a>為梵行本，致通致覺，亦致涅槃。若族姓子<a class="t" id="t0554b21"></a>剃除鬚髮，著袈裟衣，至信、捨家、無家、學道者，<a class="t" id="t0554b22"></a>應當至心受迦絺那法，善受善持迦絺那<a class="t" id="t0554b23"></a>法。所以者何？我不見過去時諸比丘作如<a class="t" id="t0554b24"></a>是衣，如阿那律陀比丘；不見未來、現在諸<a class="t" id="t0554b25"></a>比丘作如是衣，如阿那律陀比丘。所以者<a class="t" id="t0554b26"></a>何？謂今娑羅邏巖山集坐八百比丘及世尊<a class="t" id="t0554b27"></a>在中，為阿那律陀比丘作衣，如是阿那律<a class="t" id="t0554b28"></a>陀比丘，有大如意足，有大威德，有大福祐，<a class="t" id="t0554b29"></a>有大威神。」</p>
<p><a class="t-linehead" id="t-linehead0554b29"></a>佛說如是。尊者阿那律陀及諸<a class="t" id="t0554c01"></a>比丘，聞佛所說，歡喜奉行。</p><a class="t" id="t0554c02"></a>
<p class="endsutta"><a class="t-linehead" id="t-linehead0554c02"></a>迦絺那經第九竟<span class="t-note">（三千七百八十字）</span></p><a class="t" id="t0554c03"></a><p class="endsection"><span class="t-juanname">中阿含經卷第十九<span class="t-note">（一萬四百六十九字）</span><span class="t-note">（第二小土城<a class="t" id="t0554c04"></a>誦）</span></span></p>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>