<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma61">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 6</span>
<span class="mirror-right">王相應品</span></p>
<h1 class="mirror-row">
<span class="mirror-left">61. The Cow Dung Parable</span>
<span class="mirror-right">（六一）牛糞喻經</span></h1>
</div><a class="t" id="t0496a17"></a>
<p><a class="t-linehead" id="t-linehead0496a17"></a>我聞如是：</p>
<p>一時，佛遊舍衛國，在勝林給孤<a class="t" id="t0496a18"></a>獨園。</p>
<p><a class="t-linehead" id="t-linehead0496a18"></a>爾時，有一比丘在安靜處，燕坐思惟而<a class="t" id="t0496a19"></a>作是念：「頗復有色常住不變，而一向樂，恒久<a class="t" id="t0496a20"></a>存耶？頗有覺、想、行、識常住不變，而一向樂，恒<a class="t" id="t0496a21"></a>久存耶？」</p>
<p><a class="t-linehead" id="t-linehead0496a21"></a>彼一比丘則於晡時從燕坐起，往<a class="t" id="t0496a22"></a>詣佛所，稽首作禮，却坐一面，白曰：「世尊！我<a class="t" id="t0496a23"></a>今在安靜處燕坐思惟而作是念：『頗復有<a class="t" id="t0496a24"></a>色常住不變，而一向樂，恒久存耶？頗有覺、想、<a class="t" id="t0496a25"></a>行、識常住不變，而一向樂，恒久存耶？』」</p>
<p><a class="t-linehead" id="t-linehead0496a25"></a>佛告比<a class="t" id="t0496a26"></a>丘：「無有一色常住不變，而一向樂，恒久存者，<a class="t" id="t0496a27"></a>無有覺、想、行、識常住不變，而一向樂，恒久存<a class="t" id="t0496a28"></a>者。」</p>
<p><a class="t-linehead" id="t-linehead0496a28"></a>於是，世尊以手指爪抄少牛糞，告曰：「比<a class="t" id="t0496a29"></a>丘！汝今見我以手指爪抄少牛糞耶？」</p>
<p><a class="t-linehead" id="t-linehead0496a29"></a>比丘<a class="t" id="t0496b01"></a>白曰：「見也。世尊！」</p>
<p><a class="t-linehead" id="t-linehead0496b01"></a>佛復告曰比丘：「如是，無有<a class="t" id="t0496b02"></a>少色常住不變，而一向樂，恒久存也。如是，無<a class="t" id="t0496b03"></a>有少覺、想、行、識常住不變，而一向樂，恒久存<a class="t" id="t0496b04"></a>也。所以者何？比丘！我憶昔時長夜作福，長<a class="t" id="t0496b05"></a>作福已，長受樂報。比丘！我在昔時七年行<a class="t" id="t0496b06"></a>慈，七反成敗，不來此世，世敗壞時，生晃昱<a class="t" id="t0496b07"></a>天，世成立時，來下生空梵宮殿中，於彼梵<a class="t" id="t0496b08"></a>中作大梵天，餘處千反，作自在天王，三十<a class="t" id="t0496b09"></a>六反，作天帝釋，復無量反，作剎利頂生王。</p>
<p><a class="t-linehead" id="t-linehead0496b09"></a>「比<a class="t" id="t0496b10"></a>丘！我作剎利頂生王時，有八萬四千大象，<a class="t" id="t0496b11"></a>被好乘具，眾寶校飾，白珠珞覆，于娑賀象<a class="t" id="t0496b12"></a>王為首。比丘！我作剎利頂生王時，有八萬<a class="t" id="t0496b13"></a>四千馬，被好乘具，眾寶莊飾，金銀珓珞，<a class="t" id="t0496b14"></a><span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王為首。比丘！我作剎利頂生王時，有<a class="t" id="t0496b15"></a>八萬四千車，四種校飾，莊以眾好、師子、虎豹<a class="t" id="t0496b16"></a>斑文之皮，織成雜色，種種莊飾，極利疾名<a class="t" id="t0496b17"></a>樂聲車為首。比丘！我作剎利頂生王時，<a class="t" id="t0496b18"></a>有八萬四千大城，極大富樂，多有人民，拘<a class="t" id="t0496b19"></a>舍惒堤王城為首。比丘！我作剎利頂生王<a class="t" id="t0496b20"></a>時，有八萬四千樓，四種寶樓，金、銀、琉璃及水<a class="t" id="t0496b21"></a>精，正法殿為首。</p>
<p><a class="t-linehead" id="t-linehead0496b21"></a>「比丘！我作剎利頂生王<a class="t" id="t0496b22"></a>時，有八萬四千御座，四種寶座，金、銀、琉璃及<a class="t" id="t0496b23"></a>水精，敷以氍氀、毾<span class="gaiji">［毯－炎＋登］<!--gaiji,,1[毯-炎+登],2&#x23C06;,3--></span>，覆以錦綺羅縠，有襯<a class="t" id="t0496b24"></a>體被，兩頭安枕，加陵伽波惒邏、波遮悉多羅<a class="t" id="t0496b25"></a>那。比丘！我作剎利頂生王時，有八萬四千<a class="t" id="t0496b26"></a>雙衣，初摩衣、錦衣、繒衣、劫貝衣、加陵伽波惒<a class="t" id="t0496b27"></a>邏衣。比丘！我作剎利頂生王時，有<span class="corr" title="[　&gt;八]">八</span>萬四千<a class="t" id="t0496b28"></a>女，身體光澤，晈潔明淨，美色過人，小不及<a class="t" id="t0496b29"></a>天，姿容端正，覩者歡悅，眾寶瓔珞嚴飾具足，<a class="t" id="t0496c01"></a>盡剎利種女，餘族無量。比丘！我作剎利頂生<a class="t" id="t0496c02"></a>王時，有八萬四千種食，<span class="corr" title="[盡&gt;晝]">晝</span>夜常供，為我故<a class="t" id="t0496c03"></a>設，欲令我食。</p>
<p><a class="t-linehead" id="t-linehead0496c03"></a>「比丘！彼八萬四千種食中，有<a class="t" id="t0496c04"></a>一種食，極美淨潔，無量種味，是我常所食。<a class="t" id="t0496c05"></a>比丘！彼八萬四千女中，有一剎利女，最端正<a class="t" id="t0496c06"></a>姝好，常奉侍我。比丘！彼八萬四千雙衣中，<a class="t" id="t0496c07"></a>有一雙衣，或初摩衣、或錦衣、或繒衣、或劫貝<a class="t" id="t0496c08"></a>衣、或加陵伽波惒邏衣，是我常所著。比丘！彼<a class="t" id="t0496c09"></a>八萬四千御座中，有一御座，或金、或銀、或琉<a class="t" id="t0496c10"></a>璃、或水精，敷以氍氀、毾<span class="gaiji">［毯－炎＋登］<!--gaiji,,1[毯-炎+登],2&#x23C06;,3--></span>，覆以錦綺羅縠，<a class="t" id="t0496c11"></a>有襯體被，兩頭安枕，加陵伽波惒邏、波遮悉<a class="t" id="t0496c12"></a>多羅那，是我常所臥。比丘！彼八萬四千樓觀<a class="t" id="t0496c13"></a>中，有一樓觀，或金、或銀、或琉璃、或水精，名正<a class="t" id="t0496c14"></a>法殿，是我常所住。</p>
<p><a class="t-linehead" id="t-linehead0496c14"></a>「比丘！彼八萬四千大城中，<a class="t" id="t0496c15"></a>而有一城，極大富樂，多有人民，名拘舍惒<a class="t" id="t0496c16"></a>堤，是我常所居。比丘！彼八萬四千車中，而<a class="t" id="t0496c17"></a>有一車，莊以眾好、師子、虎豹斑文之皮，織<a class="t" id="t0496c18"></a>成雜色，種種莊飾，極利疾名樂聲車，是我常<a class="t" id="t0496c19"></a>所載，至觀望園觀。比丘！彼八萬四千馬中，<a class="t" id="t0496c20"></a>而有一馬，體紺青色，頭像如烏，名<span class="gaiji">［馬＊毛］<!--gaiji,,1[馬*毛],2&#x4B77;,3--></span>馬王，<a class="t" id="t0496c21"></a>是我常所騎，至觀望園觀。比丘！彼八萬四千<a class="t" id="t0496c22"></a>大象中，而有一象，舉體極白，七支盡正，名于<a class="t" id="t0496c23"></a>娑賀象王，是我常所乘，至觀望園觀。</p>
<p><a class="t-linehead" id="t-linehead0496c23"></a>「比丘！<a class="t" id="t0496c24"></a>我作此念：『是何業果，為何業報，令我今日<a class="t" id="t0496c25"></a>有大如意足，有大威德，有大福祐，有大威<a class="t" id="t0496c26"></a>神？』比丘！我復作此念：『是三業果，為三業報，<a class="t" id="t0496c27"></a>令我今日有大如意足，有大威德，有大福<a class="t" id="t0496c28"></a>祐，有大威神。一者布施，二者調御，三者守護。』<a class="t" id="t0496c29"></a>比丘！汝觀彼一切所有盡滅，如意足亦失。比<a class="t" id="t0497a01"></a>丘！於意云何？色為有常，為無常耶？」</p>
<p><a class="t-linehead" id="t-linehead0497a01"></a>答曰：<a class="t" id="t0497a02"></a>「無常也。世尊！」</p>
<p><a class="t-linehead" id="t-linehead0497a02"></a>復問曰：「若無常者，是苦，非苦耶？」</p><a class="t" id="t0497a03"></a>
<p><a class="t-linehead" id="t-linehead0497a03"></a>答曰：「苦、變易也。世尊！」</p>
<p>復問曰：「若無常、苦、變易<a class="t" id="t0497a04"></a>法者，是多聞聖弟子頗受是我，是我所，我是<a class="t" id="t0497a05"></a>彼所耶？」</p>
<p><a class="t-linehead" id="t-linehead0497a05"></a>答曰：「不也。世尊！」</p>
<p>復問曰：「比丘！於意<a class="t" id="t0497a06"></a>云何？覺、想、行、識為有常，為無常耶？」</p>
<p><a class="t-linehead" id="t-linehead0497a06"></a>答曰：「無<a class="t" id="t0497a07"></a>常也。世尊！」</p>
<p><a class="t-linehead" id="t-linehead0497a07"></a>復問曰：「若無常者，是苦，非苦耶？」</p>
<p>答<a class="t" id="t0497a08"></a>曰：「苦、變易也。世尊！」</p>
<p><a class="t-linehead" id="t-linehead0497a08"></a>復問曰：「若無常、苦、變易法<a class="t" id="t0497a09"></a>者，是多聞聖弟子頗受是我，是我所，我是彼<a class="t" id="t0497a10"></a>所耶？」</p>
<p><a class="t-linehead" id="t-linehead0497a10"></a>答曰：「不也。世尊！」</p>
<p>「是故，比丘！汝應如是<a class="t" id="t0497a11"></a>學。若有色，或過去、或未來、或現在，或內、或外，<a class="t" id="t0497a12"></a>或麤、或細，或好、或惡，或近、或遠，彼一切非我，<a class="t" id="t0497a13"></a>非我所，我非彼所，當以慧觀知如真。若<a class="t" id="t0497a14"></a>有覺、想、行、識，或過去、或未來、或現在，或內、或<a class="t" id="t0497a15"></a>外，或麤、或細，或好、或惡，或近、或遠，彼一切非<a class="t" id="t0497a16"></a>我，非我所，我非彼所，當以慧觀知如真。<a class="t" id="t0497a17"></a>比丘！若多聞聖弟子如是觀者，彼便厭色，<a class="t" id="t0497a18"></a>厭覺、想、行、識，厭已便無欲，無欲已便解脫，<a class="t" id="t0497a19"></a>解脫已便知解脫，生已盡，梵行已立，所作已<a class="t" id="t0497a20"></a>辦，不更受有，知如真。」</p>
<p><a class="t-linehead" id="t-linehead0497a20"></a>於是，彼比丘聞佛所<a class="t" id="t0497a21"></a>說，善受善持，即從坐起，稽首佛足，繞三匝<a class="t" id="t0497a22"></a>而去。</p>
<p><a class="t-linehead" id="t-linehead0497a22"></a>彼比丘受佛化已，獨住遠離，心無放<a class="t" id="t0497a23"></a>逸，修行精勤，彼獨住遠離，心無放逸，修行<a class="t" id="t0497a24"></a>精勤已，族姓子所為，剃除鬚髮，著袈裟衣，<a class="t" id="t0497a25"></a>至信、捨家、無家、學道者，唯無上梵行訖，於現<a class="t" id="t0497a26"></a>法中自知自覺，自作證成就遊，生已盡，梵行<a class="t" id="t0497a27"></a>已立，所作已辦，不更受有，知如真。如是彼<a class="t" id="t0497a28"></a>比丘知法已，乃至得阿羅訶。</p>
<p><a class="t-linehead" id="t-linehead0497a28"></a>佛說如是。彼<a class="t" id="t0497a29"></a>諸比丘聞佛所說，歡喜奉行。</p><a class="t" id="t0497b01"></a>
<p class="endsutta"><a class="t-linehead" id="t-linehead0497b01"></a>牛糞喻經第四竟<span class="t-note">（千六百三十三字）</span></p><a class="t" id="t0497b02"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>