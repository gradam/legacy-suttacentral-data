<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma130">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 11</span>
<span class="mirror-right">大品</span></p>
<h1 class="mirror-row">
<span class="mirror-left latin">130. </span>
<span class="mirror-right">（一三〇）教曇彌經</span></h1>
</div><a class="t" id="t0618b20"></a>
<p><a class="t-linehead" id="t-linehead0618b20"></a>我聞如是：</p>
<p>一時，佛遊舍衛國，在勝林給孤<a class="t" id="t0618b21"></a>獨園。</p>
<p><a class="t-linehead" id="t-linehead0618b21"></a>爾時，尊者曇彌為生地尊長，作佛圖<a class="t" id="t0618b22"></a>主，為人所宗，凶暴急弊，極為麤惡，罵詈責<a class="t" id="t0618b23"></a>數於諸比丘，因此故生地諸比丘皆捨離去，<a class="t" id="t0618b24"></a>不樂住此。於是，生地諸優婆塞見生地諸<a class="t" id="t0618b25"></a>比丘皆捨離去，不樂住此，便作是念：「此生<a class="t" id="t0618b26"></a>地諸比丘以何意故，皆捨離去，不樂住此？」<a class="t" id="t0618b27"></a>生地諸優婆塞聞此生地尊者曇彌生地尊<a class="t" id="t0618b28"></a>長，作佛圖主，為人所宗，凶暴急弊，極為麤惡，<a class="t" id="t0618b29"></a>罵詈責數於諸比丘，因此故生地諸比丘皆<a class="t" id="t0618c01"></a>捨離去，不樂住此。生地諸優婆塞聞已，即<a class="t" id="t0618c02"></a>共往詣尊者曇彌所，驅逐曇彌，令出生地<a class="t" id="t0618c03"></a>諸寺中去。</p>
<p><a class="t-linehead" id="t-linehead0618c03"></a>於是尊者曇彌，為生地諸優婆<a class="t" id="t0618c04"></a>塞所驅，令出生地諸寺中去，即攝衣持鉢<a class="t" id="t0618c05"></a>遊行，往詣舍衛國，展轉進至舍衛國，住勝<a class="t" id="t0618c06"></a>林給孤獨園。於是，尊者曇彌往詣佛所，稽<a class="t" id="t0618c07"></a>首佛足，却坐一面，白曰：「世尊！我於生地諸<a class="t" id="t0618c08"></a>優婆塞無所污、無所說、無所犯，然生地諸<a class="t" id="t0618c09"></a>優婆塞橫驅逐我，令出生地諸寺中去。」</p>
<p><a class="t-linehead" id="t-linehead0618c09"></a>彼<a class="t" id="t0618c10"></a>時世尊告曰：「止止曇彌！何須說此？」</p>
<p><a class="t-linehead" id="t-linehead0618c10"></a>尊者曇<a class="t" id="t0618c11"></a>彌叉手向佛再白曰：「世尊！我於生地諸優婆<a class="t" id="t0618c12"></a>塞，無所污、無所說、無所犯，然生地諸優婆<a class="t" id="t0618c13"></a>塞橫驅逐我，令出生地諸寺中去。」</p>
<p><a class="t-linehead" id="t-linehead0618c13"></a>世尊亦<a class="t" id="t0618c14"></a>再告曰：「曇彌！往昔之時，此閻浮洲有諸商<a class="t" id="t0618c15"></a>人，乘船入海持視岸鷹行，彼入大海不<a class="t" id="t0618c16"></a>遠便放視岸鷹，若視岸鷹得至大海岸者，<a class="t" id="t0618c17"></a>終不還船。若視岸鷹不得至大海岸者，便<a class="t" id="t0618c18"></a>來還船。如是曇彌！為生地優婆塞所驅逐，<a class="t" id="t0618c19"></a>令出生地諸寺故，便還至我所。止止曇彌！<a class="t" id="t0618c20"></a>何須復說此？」</p>
<p><a class="t-linehead" id="t-linehead0618c20"></a>尊者曇彌復三白曰：「世尊我<a class="t" id="t0618c21"></a>於生地諸優婆塞，無所污、無所說、無所犯，<a class="t" id="t0618c22"></a>然生地諸優婆塞橫驅逐我，令出生地諸寺<a class="t" id="t0618c23"></a>中去。」</p>
<p><a class="t-linehead" id="t-linehead0618c23"></a>世尊亦復三告曰：「曇彌！汝住沙門法，<a class="t" id="t0618c24"></a>為生地諸優婆塞所驅逐，令出生地諸寺<a class="t" id="t0618c25"></a>耶？」</p>
<p><a class="t-linehead" id="t-linehead0618c25"></a>於是，尊者曇彌即從座起，叉手向佛，白<a class="t" id="t0618c26"></a>曰：「世尊！云何沙門住沙門法？」</p>
<p><a class="t-linehead" id="t-linehead0618c26"></a>世尊告曰：「曇<a class="t" id="t0618c27"></a>彌！昔時有人壽八萬歲。曇彌！人壽八萬歲<a class="t" id="t0618c28"></a>時，此閻浮洲極大富樂，多有人民，村邑相近，<a class="t" id="t0618c29"></a>如鷄一飛。曇彌！人壽八萬歲時，女年五百歲<a class="t" id="t0619a01"></a>乃嫁。曇彌！人壽八萬歲時，有如是病，大便、<a class="t" id="t0619a02"></a>小便、欲、不食、老。曇彌！人壽八萬歲時，有王名<a class="t" id="t0619a03"></a>高羅婆，聰明智慧，為轉輪王，有四種軍，整<a class="t" id="t0619a04"></a>御天下，如法法王成就七寶。彼七寶者，輪寶、<a class="t" id="t0619a05"></a>象寶、馬寶、珠寶、女寶、居士寶、主兵臣寶，是為<a class="t" id="t0619a06"></a>七。具足千子，顏貌端政，勇猛無畏，能伏他<a class="t" id="t0619a07"></a>眾，彼必統領此一切地乃至大海，不以刀<a class="t" id="t0619a08"></a>杖，以法治化，令得安隱。</p>
<p><a class="t-linehead" id="t-linehead0619a08"></a>「曇彌！高羅婆王有<a class="t" id="t0619a09"></a>樹，名善住尼拘類王。曇彌！善住尼拘類樹<a class="t" id="t0619a10"></a>王而有五枝，第一枝者，王所食及皇后。第二<a class="t" id="t0619a11"></a>枝者，太子食及諸臣。第三枝者，國人民食。第<a class="t" id="t0619a12"></a>四枝者，沙門、梵志食。第五枝者，禽獸所食。曇<a class="t" id="t0619a13"></a>彌！善住尼拘類樹王果大如二升瓶，味如<a class="t" id="t0619a14"></a>淳蜜丸。曇彌！善住尼拘類樹王果無有護<a class="t" id="t0619a15"></a>者，亦無更相偷。有一人來，饑渴極羸，顏色<a class="t" id="t0619a16"></a>憔悴，欲得食果，往至善住尼拘類樹王所，<a class="t" id="t0619a17"></a>飽噉果已，毀折其枝，持果歸去。善住尼拘<a class="t" id="t0619a18"></a>類樹王，有一天依而居之，彼作是念：『閻浮<a class="t" id="t0619a19"></a>洲人異哉！無恩無有反復。所以者何？從善<a class="t" id="t0619a20"></a>住尼拘類樹王飽噉果已，毀折其枝，持果<a class="t" id="t0619a21"></a>歸去，寧令善住尼拘類樹王無果不生果。』<a class="t" id="t0619a22"></a>善住尼拘類樹王即無果，亦不生果。」</p>
<p><a class="t-linehead" id="t-linehead0619a22"></a>「復有<a class="t" id="t0619a23"></a>一<span class="corr" title="[入&gt;人]">人</span>來，饑渴極羸，顏色憔悴，欲得噉果，往<a class="t" id="t0619a24"></a>詣善住尼拘類樹王所，見善住尼拘類樹王<a class="t" id="t0619a25"></a>無果，亦不生果，即便往詣高羅婆王所，白<a class="t" id="t0619a26"></a>曰：『天王！當知善住尼拘類樹王無果，亦不<a class="t" id="t0619a27"></a>生果。』高羅婆王聞已，猶如力士屈伸臂頃，<a class="t" id="t0619a28"></a>如是高羅婆王於拘樓瘦沒，至三十三天，<a class="t" id="t0619a29"></a>住天帝釋前，白曰：『拘翼！當知善住尼拘<a class="t" id="t0619b01"></a>類樹王無果，亦不生果。』於是，天帝釋及高<a class="t" id="t0619b02"></a>羅婆王猶如力士屈伸臂頃，如是天帝釋<a class="t" id="t0619b03"></a>及高羅婆王於三十三天中沒，至拘樓瘦。<a class="t" id="t0619b04"></a>去善住尼拘類樹王不遠住，天帝釋作如<a class="t" id="t0619b05"></a>其像如意足，以如其像如意足化作大水暴<a class="t" id="t0619b06"></a>風雨，作大水暴風雨已，善住尼拘類樹王<a class="t" id="t0619b07"></a>拔根倒竪。</p>
<p><a class="t-linehead" id="t-linehead0619b07"></a>「於是，善住尼拘類樹王居止樹<a class="t" id="t0619b08"></a>天，因此故，憂苦愁慼，啼泣垂淚，在天帝釋<a class="t" id="t0619b09"></a>前立。天帝釋問曰：『天！汝何意憂苦愁慼，啼泣<a class="t" id="t0619b10"></a>垂淚，在我前立耶？』彼天白曰：『拘翼！當知大<a class="t" id="t0619b11"></a>水暴風雨，善住尼拘類樹王拔根倒竪。』時，天<a class="t" id="t0619b12"></a>帝釋告彼樹天曰：『天！汝樹天住樹天法，大<a class="t" id="t0619b13"></a>水暴風雨，善住尼拘類樹王拔根倒竪耶？』樹<a class="t" id="t0619b14"></a>天白曰：『拘翼！云何樹天住樹天法耶？』天帝<a class="t" id="t0619b15"></a>釋告曰：『天！若使人欲得樹根，持樹根去，欲<a class="t" id="t0619b16"></a>得樹莖、樹枝、樹葉、樹華、樹果持去者，樹天<a class="t" id="t0619b17"></a>不應瞋恚，不應憎嫉，心不應恨。樹天捨<a class="t" id="t0619b18"></a>意而住樹天，如是樹天住樹天法。』</p>
<p><a class="t-linehead" id="t-linehead0619b18"></a>「天復白<a class="t" id="t0619b19"></a>曰：『拘翼！我樹天不住樹天法，從今日始樹<a class="t" id="t0619b20"></a>天住樹天法，願善住尼拘類樹王還復如本。』<a class="t" id="t0619b21"></a>於是，天帝釋作如其像如意足，作如其像如<a class="t" id="t0619b22"></a>意足已，復化作大水暴風雨，化作大水暴<a class="t" id="t0619b23"></a>風雨已，善住尼拘類樹王即復如故。如是，<a class="t" id="t0619b24"></a>曇彌！若有比丘罵者不罵，瞋者不瞋，破者<a class="t" id="t0619b25"></a>不破，打者不打。如是，曇彌！沙門住沙門法。」</p><a class="t" id="t0619b26"></a>
<p><a class="t-linehead" id="t-linehead0619b26"></a>於是，尊者曇彌即從坐起，偏袒著衣，叉手<a class="t" id="t0619b27"></a>向佛，啼泣垂淚，白曰：「世尊！我非沙門住沙<a class="t" id="t0619b28"></a>門法，從今日始沙門住沙門法。」</p>
<p><a class="t-linehead" id="t-linehead0619b28"></a>世尊告曰：<a class="t" id="t0619b29"></a>「曇彌！昔有大師，名曰善眼，為外道仙人之<a class="t" id="t0619c01"></a>所師宗，捨離欲愛，得如意足。曇彌！善眼大<a class="t" id="t0619c02"></a>師有無量百千弟子。曇彌！善眼大師為諸弟<a class="t" id="t0619c03"></a>子說梵世法。曇彌！若善眼大師為說梵世<a class="t" id="t0619c04"></a>法時，諸弟子等有不具足奉行法者，彼命終<a class="t" id="t0619c05"></a>已，或生四王天，或生三十三天，或生<span class="gaiji">［火＊僉］<!--gaiji,,1[火*僉],2&#x3DFF;,3--></span>磨天，<a class="t" id="t0619c06"></a>或生兜率哆天，或生化樂天，或生他化樂<a class="t" id="t0619c07"></a>天。曇彌！若善眼大師為說梵世法時，諸弟<a class="t" id="t0619c08"></a>子等設有具足奉行法者，彼修四梵室，捨離<a class="t" id="t0619c09"></a>於欲，彼命終已，得生梵天。曇彌！彼時善眼<a class="t" id="t0619c10"></a>大師而作是念：『我不應與弟子等同俱至<a class="t" id="t0619c11"></a>後世，共生一處，我今寧可更修增上慈，修<a class="t" id="t0619c12"></a>增上慈已，命終得生晃昱天中。』</p>
<p><a class="t-linehead" id="t-linehead0619c12"></a>「曇彌！彼時<a class="t" id="t0619c13"></a>善眼大師則於後時更修增上慈，修增上<a class="t" id="t0619c14"></a>慈已，命終得生晃昱天中。曇彌！善眼大師<a class="t" id="t0619c15"></a>及諸弟子學道不虛，得大果報，如善眼大<a class="t" id="t0619c16"></a>師，如是牟犁破群那、阿羅那遮婆羅門、<a class="t" id="t0619c17"></a>瞿陀梨舍哆、害提婆羅摩納、儲提摩麗橋<a class="t" id="t0619c18"></a>鞞陀邏，及薩哆富樓奚哆。</p>
<p><a class="t-linehead" id="t-linehead0619c18"></a>「曇彌！七富樓奚<a class="t" id="t0619c19"></a>哆師亦有無量百千弟子。曇彌！七富樓奚哆<a class="t" id="t0619c20"></a>師為諸弟子說梵世法。若七富樓奚哆師<a class="t" id="t0619c21"></a>為說梵世法時，諸弟子等有不具足奉行法<a class="t" id="t0619c22"></a>者，彼命終已，或生四王天，或生三十三天，<a class="t" id="t0619c23"></a>或生<span class="gaiji">［火＊僉］<!--gaiji,,1[火*僉],2&#x3DFF;,3--></span>磨天，或生兜率哆天，或生化樂天，<a class="t" id="t0619c24"></a>或生他化樂天。若七富樓奚哆師為說梵世<a class="t" id="t0619c25"></a>法時，諸弟子等設有具足奉行法者，彼修<a class="t" id="t0619c26"></a>四梵室，捨離於欲，彼命終已，得生梵天。<a class="t" id="t0619c27"></a>曇彌！七富樓奚哆師而作是念：『我不應與<a class="t" id="t0619c28"></a>弟子等同俱至後世，共生一處，我今寧<a class="t" id="t0619c29"></a>可更修增上慈，修增上慈已，命終得生晃<a class="t" id="t0620a01"></a>昱天中。』</p>
<p><a class="t-linehead" id="t-linehead0620a01"></a>「曇彌！彼時七富樓奚哆師則於後<a class="t" id="t0620a02"></a>時更修增上慈，修增上慈已，命終得生<a class="t" id="t0620a03"></a>晃昱天中。曇彌！七富樓奚哆師及諸弟子<a class="t" id="t0620a04"></a>學道不虛，得大果報。曇彌！若有罵彼七師<a class="t" id="t0620a05"></a>及無量百千眷屬，打破瞋恚責數者，必受無<a class="t" id="t0620a06"></a>量罪。若有一成就正見佛弟子比丘得小<a class="t" id="t0620a07"></a>果，罵詈打破瞋恚責數者，此受罪多於彼。<a class="t" id="t0620a08"></a>是故，曇彌！汝等各各更迭相護。所以者何？<a class="t" id="t0620a09"></a>離此過已，更無有失。」</p>
<p><a class="t-linehead" id="t-linehead0620a09"></a>於是，世尊說此偈<a class="t" id="t0620a10"></a>曰：</p><a class="t" id="t0620a11"></a>
<p><a class="t-linehead" id="t-linehead0620a11"></a>「須涅、牟梨破群那、　阿邏那遮婆羅門、　瞿<a class="t" id="t0620a12"></a>陀梨舍哆、　害提婆羅摩納、　儲提摩麗橋鞞<a class="t" id="t0620a13"></a>陀邏、　薩哆富樓奚哆。</p><a class="t" id="t0620a14"></a>
<blockquote class="gatha">
<p>「此在過去世，　　七師有名德，<a class="t" id="t0620a15"></a><br>
無愛縛樂悲，　　欲結盡過去。<a class="t" id="t0620a16"></a><br>
彼有諸弟子，　　無量百千數，<a class="t" id="t0620a17"></a><br>
彼亦離欲結，　　須臾不究竟。<a class="t" id="t0620a18"></a><br>
若彼外仙人，　　善護行苦行，<a class="t" id="t0620a19"></a><br>
心中懷憎嫉，　　罵者受罪多。<a class="t" id="t0620a20"></a><br>
若一得正見，　　佛子住小果，<a class="t" id="t0620a21"></a><br>
罵詈責打破，　　受罪多於彼。<a class="t" id="t0620a22"></a><br>
是故汝曇彌，　　各各更相護，<a class="t" id="t0620a23"></a><br>
所以更相護，　　重罪無過是。<a class="t" id="t0620a24"></a><br>
如是甚重苦，　　亦為聖所惡，<a class="t" id="t0620a25"></a><br>
必得受惡色，　　橫取邪見處。<a class="t" id="t0620a26"></a><br>
此是最下人，　　聖法之所說，<a class="t" id="t0620a27"></a><br>
謂未離婬欲，　　得微妙五根。<a class="t" id="t0620a28"></a><br>
信精進念處，　　正定及正觀，<a class="t" id="t0620a29"></a><br>
如是得此苦，　　前所受其殃。<a class="t" id="t0620b01"></a><br>
自受其殃已，　　於後便害他，<a class="t" id="t0620b02"></a><br>
若能自護者，　　彼為能護外。<a class="t" id="t0620b03"></a><br>
是故當自護，　　慧者無央樂。」</p></blockquote><a class="t" id="t0620b04"></a>
<p><a class="t-linehead" id="t-linehead0620b04"></a>佛說如是。尊者曇彌及諸比丘，聞佛所說，<a class="t" id="t0620b05"></a>歡喜奉行。</p><a class="t" id="t0620b06"></a>
<p class="endsutta"><a class="t-linehead" id="t-linehead0620b06"></a>教曇彌經第十四竟<span class="t-note">（二千四百二十四字）</span></p><a class="t" id="t0620b07"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>