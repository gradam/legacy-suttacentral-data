<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma43">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 5</span>
<span class="mirror-right">習相應品</span></p>
<h1 class="mirror-row">
<span class="mirror-left latin">43. No Need for Thought</span>
<span class="mirror-right">（四三）不思經</span></h1>
</div><a class="t" id="t0485b21"></a>
<p><a class="t-linehead" id="t-linehead0485b21"></a>我聞如是：</p>
<p>一時，佛遊舍衛國，在勝林給孤<a class="t" id="t0485b22"></a>獨園。</p>
<p><a class="t-linehead" id="t-linehead0485b22"></a>爾時，世尊告曰：「阿難！持戒者不應思，<a class="t" id="t0485b23"></a>令我不悔。阿難！但法自然，持戒者便得不<a class="t" id="t0485b24"></a>悔。阿難！有不悔者不應思，令我歡悅。阿<a class="t" id="t0485b25"></a>難！但法自然，有不悔者便得歡悅。阿難！有<a class="t" id="t0485b26"></a>歡悅者不應思，令我喜。阿難！但法自然，有<a class="t" id="t0485b27"></a>歡悅者便得喜。阿難！有喜者不應思，令我<a class="t" id="t0485b28"></a>止。阿難！但法自然，有喜者便得止身。阿難！<a class="t" id="t0485b29"></a>有止者不應思，令我樂。阿難！但法自然，有<a class="t" id="t0485c01"></a>止者便得覺樂。阿難！有樂者不應思，令我<a class="t" id="t0485c02"></a>定。阿難！但法自然，有樂者便得定心。阿難！<a class="t" id="t0485c03"></a>有定者不應思，令我見如實、知如真。阿難！<a class="t" id="t0485c04"></a>但法自然，有定者便得見如實、知如真。阿難！<a class="t" id="t0485c05"></a>有見如實、知如真者不應思，令我厭。阿<a class="t" id="t0485c06"></a>難！但法自然，有見如實、知如真者便得厭。<a class="t" id="t0485c07"></a>阿難！有厭者不應思，令我無欲。阿難！但法<a class="t" id="t0485c08"></a>自然，有厭者便得無欲。阿難！有無欲者不<a class="t" id="t0485c09"></a>應思，令我解脫。阿難！但法自然，有無欲者<a class="t" id="t0485c10"></a>便得解脫一切婬、怒、癡。</p>
<p><a class="t-linehead" id="t-linehead0485c10"></a>「阿難！是為因持戒<a class="t" id="t0485c11"></a>便得不悔，因不悔便得歡悅，因歡悅便得<a class="t" id="t0485c12"></a>喜，因喜便得止，因止便得樂，因樂便得<a class="t" id="t0485c13"></a>定心。阿難！多聞聖弟子有定心者便見如<a class="t" id="t0485c14"></a>實、知如真，因見如實、知如真便得厭，因厭<a class="t" id="t0485c15"></a>便得無欲，因無欲便得解脫，因解脫便<a class="t" id="t0485c16"></a>知解脫，生已盡，梵行已立，所作已辦，不更受<a class="t" id="t0485c17"></a>有，知如真。阿難！是為法法相益，法法相因，<a class="t" id="t0485c18"></a>如是此戒趣至第一，謂度此岸，得至彼岸。」</p><a class="t" id="t0485c19"></a>
<p><a class="t-linehead" id="t-linehead0485c19"></a>佛說如是。尊者阿難及諸比丘，聞佛所說，<a class="t" id="t0485c20"></a>歡喜奉行。</p><a class="t" id="t0485c21"></a>
<p class="endsutta"><a class="t-linehead" id="t-linehead0485c21"></a>不思經第二竟<span class="t-note">（四百五十字）</span></p><a class="t" id="t0485c22"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>