<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma134">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 11</span>
<span class="mirror-right">大品</span></p>
<h1 class="mirror-row">
<span class="mirror-left">134. </span>
<span class="mirror-right">（一三四）釋問經</span></h1>
</div><p class="suttainfo"><span class="t-juanname">中阿含經卷第三十三</span></p><a class="t" id="t0632c25"></a><a class="t" id="t0632c26"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0632c27"></a><a class="t" id="t0632c28"></a>
<p><a class="t-linehead" id="t-linehead0632c28"></a>我聞如是：</p>
<p>一時，佛遊摩竭陀國，在王舍城<a class="t" id="t0632c29"></a>東，<span class="gaiji">［木＊奈］<!--gaiji,,1[木*奈],2&#x3B88;,3--></span>林村北，鞞陀提山因陀羅石室。</p>
<p><a class="t-linehead" id="t-linehead0632c29"></a>爾時，<a class="t" id="t0633a01"></a>天王釋聞佛遊摩竭陀國，在王舍城東，<span class="gaiji">［木＊奈］<!--gaiji,,1[木*奈],2&#x3B88;,3--></span>林<a class="t" id="t0633a02"></a>村北，鞞陀提山因陀羅石室。時，天王釋告五<a class="t" id="t0633a03"></a>結樂子：「我聞世尊遊摩竭陀國，在王舍城<a class="t" id="t0633a04"></a>東，<span class="gaiji">［木＊奈］<!--gaiji,,1[木*奈],2&#x3B88;,3--></span>林村北，鞞陀提山因陀羅石室。五結！汝<a class="t" id="t0633a05"></a>來共往見佛。」</p>
<p><a class="t-linehead" id="t-linehead0633a05"></a>五結樂子白曰：「唯然。」於是，五<a class="t" id="t0633a06"></a>結樂子挾琉璃琴從天王釋行，三十三<a class="t" id="t0633a07"></a>天聞天王釋其意至重，欲往見佛，三十三天<a class="t" id="t0633a08"></a>亦復侍從天王釋行。於是，天王釋及三十三<a class="t" id="t0633a09"></a>天、五結樂子猶如力士屈伸臂頃，於三十<a class="t" id="t0633a10"></a>三天忽沒不現已，住摩竭陀國王舍城東，<span class="gaiji">［木＊奈］<!--gaiji,,1[木*奈],2&#x3B88;,3--></span><a class="t" id="t0633a11"></a>林村北，鞞陀提山，去石室不遠。</p>
<p><a class="t-linehead" id="t-linehead0633a11"></a>爾時，鞞陀<a class="t" id="t0633a12"></a>提山光耀極照，明如火<span class="gaiji">［火＊僉］<!--gaiji,,1[火*僉],2&#x3DFF;,3--></span>，彼山左右居民<a class="t" id="t0633a13"></a>見之，便作是念：「鞞陀提山火燒普然。」</p>
<p><a class="t-linehead" id="t-linehead0633a13"></a>時，天<a class="t" id="t0633a14"></a>王釋住一處已，告曰：「五結！世尊如是住無<a class="t" id="t0633a15"></a>事處山林樹下，樂居高巖，寂無音聲，遠離，<a class="t" id="t0633a16"></a>無惡，無有人民，隨順燕坐。有大威德，諸天<a class="t" id="t0633a17"></a>共俱，樂彼遠離，燕坐安隱，快樂遊行。我等未<a class="t" id="t0633a18"></a>通，不應便前。五結！汝往先通，我等然後當<a class="t" id="t0633a19"></a>進。」</p>
<p><a class="t-linehead" id="t-linehead0633a19"></a>五結樂子白曰：「唯然。」於是，五結樂子受<a class="t" id="t0633a20"></a>天王釋教已，挾琉璃琴即先往至因陀羅<a class="t" id="t0633a21"></a>石室，便作是念：「知此處離佛不近不遠，<a class="t" id="t0633a22"></a>令佛知我，聞我音聲。」住彼處已，調琉璃<a class="t" id="t0633a23"></a>琴，作欲相應偈、龍相應偈、沙門相應偈、阿羅<a class="t" id="t0633a24"></a>訶相應偈，而歌頌曰：</p><a class="t" id="t0633a25"></a>
<blockquote class="gatha">
<p>「賢禮汝父母，　　月及耽浮樓，<a class="t" id="t0633a26"></a><br>
謂生汝殊妙，　　令我發歡心。<a class="t" id="t0633a27"></a><br>
煩熱求涼風，　　渴欲飲冷水，<a class="t" id="t0633a28"></a><br>
如是我愛汝，　　猶羅訶愛法。<a class="t" id="t0633a29"></a><br>
如收水甚難，　　著欲亦復然，<a class="t" id="t0633b01"></a><br>
無量生共會，　　如施與無著。<a class="t" id="t0633b02"></a><br>
池水清且涼，　　底有金粟沙，<a class="t" id="t0633b03"></a><br>
如龍象熱逼，　　入此池水浴。<a class="t" id="t0633b04"></a><br>
猶如鈎牽象，　　我意為汝伏，<a class="t" id="t0633b05"></a><br>
所行汝不覺，　　窈窕未得汝。<a class="t" id="t0633b06"></a><br>
我意極著汝，　　煩冤燒我心，<a class="t" id="t0633b07"></a><br>
是故我不樂，　　如人入虎口。<a class="t" id="t0633b08"></a><br>
如釋子思禪，　　常樂在於一，<a class="t" id="t0633b09"></a><br>
如牟尼得覺，　　得汝妙淨然。<a class="t" id="t0633b10"></a><br>
如牟尼所樂，　　無上正盡覺，<a class="t" id="t0633b11"></a><br>
如是我所樂，　　常求欲得汝。<a class="t" id="t0633b12"></a><br>
如病欲得藥，　　如飢欲得食，<a class="t" id="t0633b13"></a><br>
賢汝止我心，　　猶如水滅火。<a class="t" id="t0633b14"></a><br>
若我所作福，　　供養諸無著，<a class="t" id="t0633b15"></a><br>
彼是悉淨妙，　　我共汝受報。<a class="t" id="t0633b16"></a><br>
願我共汝終，　　不離汝獨沽，<a class="t" id="t0633b17"></a><br>
我寧共汝死，　　不用相離生。<a class="t" id="t0633b18"></a><br>
釋為與我願，　　三十三天尊，<a class="t" id="t0633b19"></a><br>
汝人無上尊，　　是我願最堅。<a class="t" id="t0633b20"></a><br>
是故禮大雄，　　<span class="gaiji">稽<!--gaiji,稽,1[（禾*尤）／上/日],2&#x25873;,3--></span>首人最上，<a class="t" id="t0633b21"></a><br>
斷絕諸愛刺，　　我禮日之親。」</p></blockquote><a class="t" id="t0633b22"></a>
<p><a class="t-linehead" id="t-linehead0633b22"></a>於是，世尊從三昧起，讚歎五結樂子曰：「善<a class="t" id="t0633b23"></a>哉！善哉！五結！汝歌音與琴聲相應，琴聲與<a class="t" id="t0633b24"></a>歌音相應，歌音不出琴聲外，琴聲不出<a class="t" id="t0633b25"></a>歌音外。五結！汝頗憶昔時歌頌此欲相應<a class="t" id="t0633b26"></a>偈、龍相應偈、沙門相應偈、阿羅訶相應偈耶？」</p><a class="t" id="t0633b27"></a>
<p><a class="t-linehead" id="t-linehead0633b27"></a>五結樂子白曰：「世尊！唯大仙人自當知之。<a class="t" id="t0633b28"></a>大仙人！昔時世尊初得覺道，遊欝鞞羅<a class="t" id="t0633b29"></a>尼連禪河岸，阿闍惒羅尼拘類樹下。爾<a class="t" id="t0633c01"></a>時，躭浮樓樂王女，名賢月色。有天名結，<a class="t" id="t0633c02"></a>摩兜麗御車子，求欲彼女。大仙人！彼當求<a class="t" id="t0633c03"></a>欲於彼女時，我亦復求欲得彼女。然，大仙<a class="t" id="t0633c04"></a>人！求彼女時竟不能得，我於爾時住彼<a class="t" id="t0633c05"></a>女後，便歌頌此欲相應偈、龍相應偈、沙門相<a class="t" id="t0633c06"></a>應偈、阿羅訶相應偈。大仙人！我歌頌此偈<a class="t" id="t0633c07"></a>時，彼女迴顧，怡然含笑而語我曰：『五結！<a class="t" id="t0633c08"></a>我未曾見彼佛世尊，然我已從三十三天<a class="t" id="t0633c09"></a>聞彼世尊、如來、無所著、等正覺、明行成為、善<a class="t" id="t0633c10"></a>逝、世間解、無上士、道法御、天人師，號佛、眾祐。<a class="t" id="t0633c11"></a>五結！若汝能數稱歎世尊者，可與汝共<a class="t" id="t0633c12"></a>事大仙人。』我唯一共會，自後不復見。」</p>
<p><a class="t-linehead" id="t-linehead0633c12"></a>於是，<a class="t" id="t0633c13"></a>天王釋而作是念：「五結樂子已令世尊從<a class="t" id="t0633c14"></a>定覺起已，通我於善逝。」彼時，天王釋告曰：「五<a class="t" id="t0633c15"></a>結！汝即往彼，為我稽首佛足，問訊世尊<a class="t" id="t0633c16"></a>聖體康強，安快無病，起居輕便，氣力如常<a class="t" id="t0633c17"></a>耶？作如是語：『大仙人！天王釋稽首佛足，<a class="t" id="t0633c18"></a>問訊世尊聖體康強，安快無病，起居輕便，<a class="t" id="t0633c19"></a>氣力如常耶？大仙人！天王釋及三十三天欲<a class="t" id="t0633c20"></a>見世尊！』」</p>
<p><a class="t-linehead" id="t-linehead0633c20"></a>五結樂子白曰：「唯然。」</p>
<p>於是，五結樂<a class="t" id="t0633c21"></a>子捨琉璃琴，叉手向佛，白曰：「世尊！唯大仙<a class="t" id="t0633c22"></a>人！天王釋稽首佛足，問訊世尊聖體康強，<a class="t" id="t0633c23"></a>安快無病，起居輕便，氣力如常耶？大仙人！天<a class="t" id="t0633c24"></a>王釋及三十三天欲見世尊！」</p>
<p><a class="t-linehead" id="t-linehead0633c24"></a>爾時，世尊告曰：<a class="t" id="t0633c25"></a>「五結！今天王釋安隱快樂，及諸天、人、阿修羅、<a class="t" id="t0633c26"></a>揵沓惒、羅剎及餘種種身安隱快樂。五結！<a class="t" id="t0633c27"></a>天王釋欲見我者，隨其所欲。」</p>
<p><a class="t-linehead" id="t-linehead0633c27"></a>於是，五結樂<a class="t" id="t0633c28"></a>子聞佛所說，善受善持，稽首佛足，遶三匝<a class="t" id="t0633c29"></a>而去，往詣天王釋所，白曰：「天王！我已為白<a class="t" id="t0634a01"></a>世尊，世尊今待天王，唯願天王自當知時。」</p><a class="t" id="t0634a02"></a>
<p><a class="t-linehead" id="t-linehead0634a02"></a>於是，天王釋及三十三天、五結樂子往詣佛<a class="t" id="t0634a03"></a>所。時，天王釋稽首佛足，再三自稱名姓言：<a class="t" id="t0634a04"></a>「唯大仙人！我是天王釋，我是天王釋。」</p>
<p><a class="t-linehead" id="t-linehead0634a04"></a>世尊告<a class="t" id="t0634a05"></a>曰：「如是。如是。拘翼！汝是天王釋。」</p>
<p><a class="t-linehead" id="t-linehead0634a05"></a>時，天王釋<a class="t" id="t0634a06"></a>再三自稱名姓，稽首佛足，却住一面；三十<a class="t" id="t0634a07"></a>三天及五結樂子亦稽首佛足，却住一面。<a class="t" id="t0634a08"></a>時天王釋白曰：「唯大仙人！我去世尊近遠坐<a class="t" id="t0634a09"></a>耶？」</p>
<p><a class="t-linehead" id="t-linehead0634a09"></a>世尊告曰：「汝近我坐。所以者何？汝有大<a class="t" id="t0634a10"></a>天眷屬。」於是，天王釋稽首佛足，却坐一面，<a class="t" id="t0634a11"></a>三十三天及五結樂子亦稽首佛足，却坐一<a class="t" id="t0634a12"></a>面。爾時，因陀羅石室忽然廣大。所以者何？佛<a class="t" id="t0634a13"></a>之威神及諸天威德。</p>
<p><a class="t-linehead" id="t-linehead0634a13"></a>時，天王釋坐已，白曰：「唯<a class="t" id="t0634a14"></a>大仙人！我於長夜欲見世尊，欲請問法。<a class="t" id="t0634a15"></a>大仙人！往昔一時世尊遊舍衛國，住石巖<a class="t" id="t0634a16"></a>中，大仙人！我爾時自為及為三十三天，乘<a class="t" id="t0634a17"></a>千象車，往至鞞沙門大王家。爾時，鞞沙門大<a class="t" id="t0634a18"></a>王家有妾，名槃闍那，爾時，世尊入定寂然，<a class="t" id="t0634a19"></a>彼妾叉手禮世尊足。大仙人！我語彼曰：『妹！<a class="t" id="t0634a20"></a>我今非往見世尊時，世尊入定，若世尊從<a class="t" id="t0634a21"></a>定寤者，妹便為我稽首佛足，問訊世尊聖<a class="t" id="t0634a22"></a>體康強，安快無病，起居輕便，氣力如常耶？作<a class="t" id="t0634a23"></a>如是說：「唯大仙人！天王釋稽首佛足，問訊<a class="t" id="t0634a24"></a>世尊聖體康強，安快無病，起居輕便，氣力如<a class="t" id="t0634a25"></a>常耶？」』大仙人！彼妹為我稽首佛足，問訊世<a class="t" id="t0634a26"></a>尊，世尊為憶不耶？」</p>
<p><a class="t-linehead" id="t-linehead0634a26"></a>世尊告曰：「拘翼！彼妹為<a class="t" id="t0634a27"></a>汝稽首我足，具宣汝意，問訊於我，我亦憶，<a class="t" id="t0634a28"></a>拘翼！當汝去時，聞此音聲，便從定寤。」</p>
<p><a class="t-linehead" id="t-linehead0634a28"></a>「大<a class="t" id="t0634a29"></a>仙人！昔時我聞，若如來、無所著、等正覺、明行<a class="t" id="t0634b01"></a>成為、善逝、世間解、無上士、道法御、天人師，號佛、<a class="t" id="t0634b02"></a>眾祐出於世時，增諸天眾，減阿修羅。大<a class="t" id="t0634b03"></a>仙人！我自眼見世尊弟子比丘從世尊修<a class="t" id="t0634b04"></a>習梵行，捨欲離欲，身壞命終，得至善處，生<a class="t" id="t0634b05"></a>於天中。大仙人！瞿毘釋女是世尊弟子，亦<a class="t" id="t0634b06"></a>從世尊修習梵行，憎惡是女身，愛樂男形，<a class="t" id="t0634b07"></a>轉女人身，受男子形，捨欲離欲，身壞命<a class="t" id="t0634b08"></a>終，得生妙處三十三天，為我作子。彼既生<a class="t" id="t0634b09"></a>已，諸天悉知，瞿婆天子有大如意足，有大<a class="t" id="t0634b10"></a>威德，有大福祐，有大威神。</p>
<p><a class="t-linehead" id="t-linehead0634b10"></a>「大仙人！我復見<a class="t" id="t0634b11"></a>有世尊弟子三比丘等，亦從世尊修習梵<a class="t" id="t0634b12"></a>行，不捨離欲，身壞命終，生餘下賤伎樂宮<a class="t" id="t0634b13"></a>中，彼既生已，日日來至三十三天供事諸<a class="t" id="t0634b14"></a>天，奉侍瞿婆天子。天子見彼已，而說頌曰：</p><a class="t" id="t0634b15"></a>
<blockquote class="gatha">
<p>「『與眼優婆私，　　我字名瞿毘，<a class="t" id="t0634b16"></a><br>
　奉敬佛及法，　　淨意供養眾。<a class="t" id="t0634b17"></a><br>
　我已蒙佛恩，　　釋子大祐德，<a class="t" id="t0634b18"></a><br>
　妙生三十三，　　彼知祐天子。<a class="t" id="t0634b19"></a><br>
　見彼本比丘，　　受生伎樂神，<a class="t" id="t0634b20"></a><br>
　叉手面前立，　　瞿婆為說偈。<a class="t" id="t0634b21"></a><br>
　是本瞿曇子，　　我本為人時，<a class="t" id="t0634b22"></a><br>
　來至到我家，　　飲食好供養。<a class="t" id="t0634b23"></a><br>
　此本與聖等，　　行無上梵行，<a class="t" id="t0634b24"></a><br>
　今為他所使，　　日來奉事天。<a class="t" id="t0634b25"></a><br>
　我本承事汝，　　聞聖善說法，<a class="t" id="t0634b26"></a><br>
　得信成就戒，　　妙生三十三。<a class="t" id="t0634b27"></a><br>
　汝本受奉事，　　行無上梵行，<a class="t" id="t0634b28"></a><br>
　今為他所使，　　日來奉事天。<a class="t" id="t0634b29"></a><br>
　汝以何為面，　　受持佛法已，<a class="t" id="t0634c01"></a><br>
　反背不向法，　　是眼覺善說。<a class="t" id="t0634c02"></a><br>
　我昔見汝等，　　今生下伎樂，<a class="t" id="t0634c03"></a><br>
　自行非法行，　　自生於非法。<a class="t" id="t0634c04"></a><br>
　我本在居家，　　觀我今勝德，<a class="t" id="t0634c05"></a><br>
　轉女成天子，　　自在五欲樂。<a class="t" id="t0634c06"></a><br>
　彼訶瞿曇等，　　厭已歎瞿曇，<a class="t" id="t0634c07"></a><br>
　我今當進行，　　天子真諦說。<a class="t" id="t0634c08"></a><br>
　二於彼懃行，　　憶瞿曇法律，<a class="t" id="t0634c09"></a><br>
　知欲有災患，　　即彼捨離欲。<a class="t" id="t0634c10"></a><br>
　彼為欲結縛，　　即得捨遠離，<a class="t" id="t0634c11"></a><br>
　如象斷羈靽，　　度三十三天。<a class="t" id="t0634c12"></a><br>
　因陀羅天梵，　　一切皆來集，<a class="t" id="t0634c13"></a><br>
　即彼坐上去，　　雄猛捨塵欲。<a class="t" id="t0634c14"></a><br>
　帝釋見已厭，　　勝天天中天，<a class="t" id="t0634c15"></a><br>
　彼本生下賤，　　度三十三天。<a class="t" id="t0634c16"></a><br>
　厭已妙息言，　　瞿婆後說曰，<a class="t" id="t0634c17"></a><br>
　人中有佛勝，　　釋牟尼知欲。<a class="t" id="t0634c18"></a><br>
　彼子中失念，　　我訶更復得，<a class="t" id="t0634c19"></a><br>
　於三中之一，　　則生伎樂中。<a class="t" id="t0634c20"></a><br>
　二成等正道，　　在天定根樂，<a class="t" id="t0634c21"></a><br>
　汝說如是法，　　弟子無有惑。<a class="t" id="t0634c22"></a><br>
　度漏斷邪疑，　　禮佛勝伏根，<a class="t" id="t0634c23"></a><br>
　若彼覺諸法，　　二得昇進處。<a class="t" id="t0634c24"></a><br>
　彼得昇進已，　　生於梵天中，<a class="t" id="t0634c25"></a><br>
　我等知彼法，　　大仙來至此。』」</p></blockquote><a class="t" id="t0634c26"></a>
<p><a class="t-linehead" id="t-linehead0634c26"></a>爾時，世尊便作是念：「此鬼長夜無有諛諂，<a class="t" id="t0634c27"></a>亦無欺誑，無幻質直。若有問者，盡欲知故，<a class="t" id="t0634c28"></a>不欲觸嬈彼之所問亦復如是，我寧可<a class="t" id="t0634c29"></a>說甚深阿毘曇。」世尊知已，為天王釋說此<a class="t" id="t0635a01"></a>頌曰：</p><a class="t" id="t0635a02"></a>
<blockquote class="gatha">
<p>「於現法樂故，　　亦為後世樂，<a class="t" id="t0635a03"></a><br>
拘翼自恣問，　　隨意之所樂，<a class="t" id="t0635a04"></a><br>
彼彼之所問，　　盡當為決斷。<a class="t" id="t0635a05"></a><br>
世尊已見聽，　　日天求見義，<a class="t" id="t0635a06"></a><br>
在摩竭陀國，　　賢婆娑婆問。」</p></blockquote><a class="t" id="t0635a07"></a>
<p><a class="t-linehead" id="t-linehead0635a07"></a>於是，天王釋白曰：「世尊！天、人、阿修羅、揵沓<a class="t" id="t0635a08"></a>惒、羅剎及餘種種身，各各有幾結耶？」</p>
<p><a class="t-linehead" id="t-linehead0635a08"></a>世尊聞<a class="t" id="t0635a09"></a>已，答曰：「拘翼！天、人、阿修羅、揵沓惒、羅剎及餘<a class="t" id="t0635a10"></a>種種身，各各有二結，慳及嫉也。彼各各作是<a class="t" id="t0635a11"></a>念：『令我無杖、無結、無怨、無恚、無諍、無鬪、無苦，<a class="t" id="t0635a12"></a>安樂遊行。』彼雖作是念，然故有杖、有結、有<a class="t" id="t0635a13"></a>怨、有恚、有諍、有鬪、有苦，無安樂遊行。」</p>
<p><a class="t-linehead" id="t-linehead0635a13"></a>時，天<a class="t" id="t0635a14"></a>王釋聞已，白曰：「唯然，世尊！唯然，善逝！唯然。大<a class="t" id="t0635a15"></a>仙人！天、人、阿修羅、揵沓惒、羅剎及餘種種身，<a class="t" id="t0635a16"></a>各各有二結。彼作是念：『令我無杖、無結、無怨、<a class="t" id="t0635a17"></a>無恚、無諍、無鬪、無苦，安樂遊行。』彼雖作是念，<a class="t" id="t0635a18"></a>然故有杖有結、有怨、有恚、有諍、有鬪、有苦，<a class="t" id="t0635a19"></a>無安樂遊行。唯然，世尊！唯然，善逝！唯然，大仙<a class="t" id="t0635a20"></a>人！如佛所說法，我悉知之，我斷疑度惑，無<a class="t" id="t0635a21"></a>有猶豫，聞佛所說故。」</p>
<p><a class="t-linehead" id="t-linehead0635a21"></a>時，天王釋聞佛所說，<a class="t" id="t0635a22"></a>歡喜奉行。</p>
<p><a class="t-linehead" id="t-linehead0635a22"></a>復問曰：「大仙人！慳、嫉者，何因何<a class="t" id="t0635a23"></a>緣，為從何生，由何而有？復何因由無慳、嫉<a class="t" id="t0635a24"></a>耶？」</p>
<p><a class="t-linehead" id="t-linehead0635a24"></a>世尊聞已，答曰：「拘翼！慳、嫉者，因愛、不愛，<a class="t" id="t0635a25"></a>緣愛、不愛，從愛、不愛生，由愛、不愛有。若無<a class="t" id="t0635a26"></a>愛、不愛者，則無慳、嫉也。」</p>
<p><a class="t-linehead" id="t-linehead0635a26"></a>時，天王釋聞已，白<a class="t" id="t0635a27"></a>曰：「唯然，世尊！唯然，善逝！唯然，大仙人！慳、嫉者，<a class="t" id="t0635a28"></a>因愛、不愛，緣愛、不愛，從愛、不愛生，由愛、不<a class="t" id="t0635a29"></a>愛有。若無愛、不愛者，則無慳、嫉也。唯然，世<a class="t" id="t0635b01"></a>尊！唯然，善逝！唯然，大仙人！如佛所說法，我<a class="t" id="t0635b02"></a>悉知之，我斷疑度惑，無有猶豫，聞佛所<a class="t" id="t0635b03"></a>說故。」</p>
<p><a class="t-linehead" id="t-linehead0635b03"></a>時，天王釋聞佛所說，歡喜奉行。</p>
<p>復問<a class="t" id="t0635b04"></a>曰：「大仙人！愛、不愛者，何因何緣，為從何生，<a class="t" id="t0635b05"></a>由何而有？復何因由無愛、不愛耶？」</p>
<p><a class="t-linehead" id="t-linehead0635b05"></a>世尊聞<a class="t" id="t0635b06"></a>已，答曰：「拘翼！愛、不愛者，因欲緣欲，從欲而<a class="t" id="t0635b07"></a>生，由欲故有。若無欲者，則無愛、不愛。」</p>
<p><a class="t-linehead" id="t-linehead0635b07"></a>時，天<a class="t" id="t0635b08"></a>王釋聞已，白曰：「唯然，世尊！唯然，善逝！唯然，大<a class="t" id="t0635b09"></a>仙人！愛、不愛者，因欲緣欲，從欲而生，由欲<a class="t" id="t0635b10"></a>故有，若無欲者，則無愛、不愛。唯然，世尊！唯<a class="t" id="t0635b11"></a>然，善逝！唯然，大仙人！如佛所說法，我悉知<a class="t" id="t0635b12"></a>之，我斷疑度惑，無有猶豫，聞佛所說故。」</p><a class="t" id="t0635b13"></a>
<p><a class="t-linehead" id="t-linehead0635b13"></a>時，天王釋聞佛所說，歡喜奉行。</p>
<p>復問曰：「大仙<a class="t" id="t0635b14"></a>人！欲者，何因何緣，為從何生，由何而有？復<a class="t" id="t0635b15"></a>何因由無有欲耶？」</p>
<p><a class="t-linehead" id="t-linehead0635b15"></a>世尊聞已，答曰：「拘翼！欲<a class="t" id="t0635b16"></a>者，因念緣念，從念而生，由念故有。若無念<a class="t" id="t0635b17"></a>者，則無有欲。」</p>
<p><a class="t-linehead" id="t-linehead0635b17"></a>時，天王釋聞已，白曰：「唯然，世<a class="t" id="t0635b18"></a>尊！唯然，善逝！唯然，大仙人！欲者，因念緣念，<a class="t" id="t0635b19"></a>從念而生，由念故有，若無念者，則無有欲。<a class="t" id="t0635b20"></a>唯然，世尊！唯然，善逝！唯然，大仙人！如佛所說<a class="t" id="t0635b21"></a>法，我悉知之，我斷疑度惑，無有猶豫，聞<a class="t" id="t0635b22"></a>佛所說故。」</p>
<p><a class="t-linehead" id="t-linehead0635b22"></a>時，天王釋聞佛所說，歡喜奉行。</p><a class="t" id="t0635b23"></a>
<p><a class="t-linehead" id="t-linehead0635b23"></a>復問曰：「大仙人！念者，何因何緣，為從何生，<a class="t" id="t0635b24"></a>由何而有？復何因由無有念耶？」</p>
<p><a class="t-linehead" id="t-linehead0635b24"></a>世尊聞已，<a class="t" id="t0635b25"></a>答曰：「拘翼！念者，因思緣思，從思而生，由思<a class="t" id="t0635b26"></a>故有，若無思者，則無有念，由念故有欲，<a class="t" id="t0635b27"></a>由欲故有愛、不愛，由愛、不愛故有慳、嫉，由<a class="t" id="t0635b28"></a>慳、嫉故有刀杖、鬪諍、憎嫉、諛諂、欺誑、妄言、兩<a class="t" id="t0635b29"></a>舌，心中生無量惡不善之法，如是此純大<a class="t" id="t0635c01"></a>苦陰生。若無思者，則無有念，若無念者，則<a class="t" id="t0635c02"></a>無有欲，若無欲者，則無愛、不愛，若無愛、不<a class="t" id="t0635c03"></a>愛者，則無慳、嫉，若無慳、嫉者，則無刀杖、鬪<a class="t" id="t0635c04"></a>諍、憎嫉、諛諂、欺誑、妄言、兩舌，心中不生無<a class="t" id="t0635c05"></a>量惡不善之法，如是此純大苦陰滅。」</p>
<p><a class="t-linehead" id="t-linehead0635c05"></a>時，天王<a class="t" id="t0635c06"></a>釋聞已，白曰：「唯然。世尊！唯然，善逝！唯然，大仙<a class="t" id="t0635c07"></a>人！念者，因思緣思，從思而生，由思故有，若<a class="t" id="t0635c08"></a>無思者，則無有念，由念故有欲，由欲故<a class="t" id="t0635c09"></a>有愛、不愛，由愛、不愛故有慳、嫉，由慳、嫉故<a class="t" id="t0635c10"></a>有刀杖、鬪諍、憎嫉、諛諂、欺誑、妄言、兩舌，心中<a class="t" id="t0635c11"></a>生無量惡不善之法，如是此純大苦陰生。若<a class="t" id="t0635c12"></a>無思者，則無有念，若無念者，則無有欲，若<a class="t" id="t0635c13"></a>無欲者，則無愛、不愛，若無愛、不愛者，則無<a class="t" id="t0635c14"></a>慳、嫉，若無慳、嫉者，則無刀杖、鬪諍、憎嫉、諛諂、<a class="t" id="t0635c15"></a>欺誑、妄言、兩舌，心中不生無量惡不善之法，<a class="t" id="t0635c16"></a>如是此純大苦陰滅。唯然，世尊！唯然，善逝！唯<a class="t" id="t0635c17"></a>然，大仙人！如佛所說法，我悉知之，我斷疑<a class="t" id="t0635c18"></a>度惑，無有猶豫，聞佛所說故。」</p>
<p><a class="t-linehead" id="t-linehead0635c18"></a>時，天王釋<a class="t" id="t0635c19"></a>聞佛所說，歡喜奉行。</p>
<p><a class="t-linehead" id="t-linehead0635c19"></a>復問曰：「大仙人！何者<a class="t" id="t0635c20"></a>滅戲道跡？比丘何行趣向滅戲道跡耶？」</p>
<p><a class="t-linehead" id="t-linehead0635c20"></a>世尊<a class="t" id="t0635c21"></a>聞已，答曰：「拘翼！滅戲道跡者，謂八支聖道，<a class="t" id="t0635c22"></a>正見乃至正定為八，拘翼，是謂滅戲道跡。<a class="t" id="t0635c23"></a>比丘者，行此趣向滅戲道跡。」</p>
<p><a class="t-linehead" id="t-linehead0635c23"></a>時，天王釋聞已，<a class="t" id="t0635c24"></a>白曰：「唯然，世尊！唯然，善逝！唯然，大仙人！滅戲<a class="t" id="t0635c25"></a>道跡者，謂八支聖道，正見乃至正定為八。大<a class="t" id="t0635c26"></a>仙人！是為滅戲道跡。比丘者，行此趣向滅<a class="t" id="t0635c27"></a>戲道跡。唯然。世尊！唯然，善逝！唯然，大仙人！如<a class="t" id="t0635c28"></a>佛所說法，我悉知之，我斷疑度惑，無有猶<a class="t" id="t0635c29"></a>豫，聞佛所說故。」</p>
<p><a class="t-linehead" id="t-linehead0635c29"></a>時，天王釋聞佛所說，歡喜<a class="t" id="t0636a01"></a>奉行。</p>
<p><a class="t-linehead" id="t-linehead0636a01"></a>復問曰：「大仙人！比丘者，趣向滅戲道<a class="t" id="t0636a02"></a>跡，斷幾法，行幾法耶？」</p>
<p><a class="t-linehead" id="t-linehead0636a02"></a>世尊聞已，答曰：「拘翼！<a class="t" id="t0636a03"></a>比丘者，趣向滅戲道跡，斷三法，修行三法。<a class="t" id="t0636a04"></a>云何為三？一曰念，二曰言，三曰求。拘翼！念<a class="t" id="t0636a05"></a>者，我說有二種，可行、不可行。若念不可行者，<a class="t" id="t0636a06"></a>我即斷彼，若念可行者，我為彼知時，有念<a class="t" id="t0636a07"></a>有智，為成就彼念故；言亦如是。拘翼！求者，<a class="t" id="t0636a08"></a>我說亦有二種，可行、不可行。若求不可行者，<a class="t" id="t0636a09"></a>我即斷彼，若求可行者，我為彼知時，有念<a class="t" id="t0636a10"></a>有智，成就彼求故。」</p>
<p><a class="t-linehead" id="t-linehead0636a10"></a>時，天王釋聞已，白曰：「唯然，<a class="t" id="t0636a11"></a>世尊！唯然，善逝！唯然，大仙人！比丘者，趣向滅<a class="t" id="t0636a12"></a>戲道跡，斷三法，修行三法。云何為三？一曰<a class="t" id="t0636a13"></a>念，二曰言，三曰求。大仙人說念有二種，可<a class="t" id="t0636a14"></a>行，不可行。若念增長惡不善法，減損善法<a class="t" id="t0636a15"></a>者，大仙人便斷彼，若念減損惡不善法，增<a class="t" id="t0636a16"></a>長善法者。大仙人為彼知時，有念有智，成<a class="t" id="t0636a17"></a>就彼念故；言亦如是。大仙人說求亦有二<a class="t" id="t0636a18"></a>種，可行、不可行。若求增長惡不善法，減損<a class="t" id="t0636a19"></a>善法者，大仙人便斷彼。若求減損惡不善<a class="t" id="t0636a20"></a>法，增長善法者，大仙人為彼知時，有念有<a class="t" id="t0636a21"></a>智，成就彼求故。唯然，世尊！唯然，善逝！唯<a class="t" id="t0636a22"></a>然，大仙人！如佛所說法，我悉知之，我斷疑<a class="t" id="t0636a23"></a>度惑，無有猶豫，聞佛所說故。」</p>
<p><a class="t-linehead" id="t-linehead0636a23"></a>時，天王釋<a class="t" id="t0636a24"></a>聞佛所說，歡喜奉行。</p>
<p><a class="t-linehead" id="t-linehead0636a24"></a>復問曰：「大仙人！比丘<a class="t" id="t0636a25"></a>者，趣向滅戲道跡有幾法，護從解脫行幾<a class="t" id="t0636a26"></a>法耶？」</p>
<p><a class="t-linehead" id="t-linehead0636a26"></a>世尊聞已，答曰：「拘翼！比丘者，趣向滅<a class="t" id="t0636a27"></a>戲道跡有六法，護從解脫行六法也。云何<a class="t" id="t0636a28"></a>為六？眼視色，耳聞聲，鼻嗅香，舌甞味，身<a class="t" id="t0636a29"></a>覺觸，意知法。拘翼！眼視色者，我說有二<a class="t" id="t0636b01"></a>種，可行、不可行。若眼視色不可行者，我即斷<a class="t" id="t0636b02"></a>彼，若眼視色可行者，我為彼知時，有念有<a class="t" id="t0636b03"></a>智，成就彼故。如是耳聞聲、鼻嗅香、舌甞味、<a class="t" id="t0636b04"></a>身覺觸、意知法者，我說亦有二種，可行、不<a class="t" id="t0636b05"></a>可行。若意知法不可行者，我即斷彼，若意<a class="t" id="t0636b06"></a>知法可行者，我為彼知時，有念有智，成就<a class="t" id="t0636b07"></a>彼故。」</p>
<p><a class="t-linehead" id="t-linehead0636b07"></a>時，天王釋聞已，白曰：「唯然，世尊！唯然，善<a class="t" id="t0636b08"></a>逝！唯然，大仙人！比丘者，趣向滅戲道跡者<a class="t" id="t0636b09"></a>有六法，護從解脫行六法。云何為六？眼<a class="t" id="t0636b10"></a>視色，耳聞聲，鼻嗅香，舌甞味，身覺觸，意知<a class="t" id="t0636b11"></a>法。大仙人說眼視色者，有二種，可行、不可<a class="t" id="t0636b12"></a>行。若眼視色增長惡不善法，<span class="corr" title="[滅&gt;減]">減</span>損善法者，<a class="t" id="t0636b13"></a>大仙人即斷彼。若眼視色減損惡不善法，<a class="t" id="t0636b14"></a>增長善法者，大仙人為彼知時，有念有智，<a class="t" id="t0636b15"></a>成就彼故。如是耳聞聲、鼻嗅香、舌甞味、身<a class="t" id="t0636b16"></a>覺觸，大仙人說意知法者，亦有二種，可行、<a class="t" id="t0636b17"></a>不可行。若意知法增長惡不善法，減損善<a class="t" id="t0636b18"></a>法者，大仙人即斷彼，若意知法減損惡不<a class="t" id="t0636b19"></a>善法，增長善法者。大仙人為彼知時，有念<a class="t" id="t0636b20"></a>有智，成就彼故。唯然，世尊！唯然，善逝！唯然，<a class="t" id="t0636b21"></a>大仙人！如佛所說法，我悉知之，我斷疑度<a class="t" id="t0636b22"></a>惑，無有猶豫，聞佛所說故。」</p>
<p><a class="t-linehead" id="t-linehead0636b22"></a>時，天王釋聞佛<a class="t" id="t0636b23"></a>所說，歡喜奉行。</p>
<p><a class="t-linehead" id="t-linehead0636b23"></a>復問曰：「大仙人！比丘者，趣<a class="t" id="t0636b24"></a>向滅戲道跡，命存一時頃，復斷幾法，行幾<a class="t" id="t0636b25"></a>法耶？」</p>
<p><a class="t-linehead" id="t-linehead0636b25"></a>世尊聞已，答曰：「拘翼！比丘者，趣向滅<a class="t" id="t0636b26"></a>戲道跡，命存一時頃，復斷三法，行三法。云<a class="t" id="t0636b27"></a>何為三？一曰喜，二曰憂，三曰捨。拘翼！喜者，<a class="t" id="t0636b28"></a>我說有二種，可行、不可行。若喜不可行者，我<a class="t" id="t0636b29"></a>即斷彼，若喜可行者，我為彼知時，有念有<a class="t" id="t0636c01"></a>智，成就彼故；憂亦如是。拘翼！捨者，我說亦<a class="t" id="t0636c02"></a>有二種，可行、不可行。若捨不可行者，我即斷<a class="t" id="t0636c03"></a>彼，若捨可行者，我為彼知時，有念有智，成<a class="t" id="t0636c04"></a>就彼故。」</p>
<p><a class="t-linehead" id="t-linehead0636c04"></a>時，天王釋聞已，白曰：「唯然，世尊！唯然，<a class="t" id="t0636c05"></a>善逝！唯然，大仙人！比丘者，趣向滅戲道跡，命<a class="t" id="t0636c06"></a>存一時頃，斷三法，行三法。云何為三？一曰<a class="t" id="t0636c07"></a>喜，二曰憂，三曰捨。大仙人說喜者，有二種，<a class="t" id="t0636c08"></a>可行、不可行。若喜增長惡不善法，減損善<a class="t" id="t0636c09"></a>法者，大仙人即斷彼，若喜減損惡不善法，<a class="t" id="t0636c10"></a>增長善法者，大仙人為彼知時，有念有<a class="t" id="t0636c11"></a>智，成就彼故；憂亦如是。大仙人說捨者，亦<a class="t" id="t0636c12"></a>有二種，可行、不可行。若捨增長惡不善法，<a class="t" id="t0636c13"></a>減損善法者，大仙人即斷彼。若捨減損惡<a class="t" id="t0636c14"></a>不善法，增長善法者，大仙人為彼知時，有<a class="t" id="t0636c15"></a>念有智，成就彼故。唯然，世尊！唯然，善逝！唯<a class="t" id="t0636c16"></a>然，大仙人！如佛所說法，我悉知之，我斷疑<a class="t" id="t0636c17"></a>度惑，無有猶豫，聞佛所說故。」</p>
<p><a class="t-linehead" id="t-linehead0636c17"></a>時，天王釋<a class="t" id="t0636c18"></a>聞佛所說，歡喜奉行。</p>
<p><a class="t-linehead" id="t-linehead0636c18"></a>復問曰：「大仙人！一切<a class="t" id="t0636c19"></a>沙門、梵志同一說、一欲、一愛、一樂、一意耶？」</p>
<p><a class="t-linehead" id="t-linehead0636c19"></a>世<a class="t" id="t0636c20"></a>尊聞已，答曰：「拘翼！一切沙門、梵志不同一<a class="t" id="t0636c21"></a>說、一欲、一愛、一樂、一意也。」</p>
<p><a class="t-linehead" id="t-linehead0636c21"></a>時，天王釋復問<a class="t" id="t0636c22"></a>曰：「大仙人！一切沙門、梵志以何等故，不同<a class="t" id="t0636c23"></a>一說、一欲、一愛、一樂、一意耶？」</p>
<p><a class="t-linehead" id="t-linehead0636c23"></a>世尊聞已，答曰：<a class="t" id="t0636c24"></a>「拘翼！此世有若干種界，有無量界，彼隨所<a class="t" id="t0636c25"></a>知界，即彼界隨其力，隨其方便，一向說此<a class="t" id="t0636c26"></a>為真諦，餘者虛妄。拘翼！是故一切沙門、梵志<a class="t" id="t0636c27"></a>不同一說、一欲、一愛、一樂、一意耳。」</p>
<p><a class="t-linehead" id="t-linehead0636c27"></a>時，天王釋<a class="t" id="t0636c28"></a>聞已，白曰：「唯然，世尊！唯然，善逝！唯然，大仙人！<a class="t" id="t0636c29"></a>此世有若干種界，有無量界，彼隨所知界，<a class="t" id="t0637a01"></a>即彼界隨其力，隨其方便，一向說此為真<a class="t" id="t0637a02"></a>諦，餘者虛妄。大仙人！以是故，一切沙門、梵志<a class="t" id="t0637a03"></a>不同一說、一欲、一愛、一樂、一意耳。唯然，世尊！<a class="t" id="t0637a04"></a>唯然，善逝！唯然，大仙人！如佛所說法，我悉<a class="t" id="t0637a05"></a>知之，我斷疑度惑，無有猶豫，聞佛所說<a class="t" id="t0637a06"></a>故。」</p>
<p><a class="t-linehead" id="t-linehead0637a06"></a>時，天王釋聞佛所說，歡喜奉行。</p>
<p>復問曰：<a class="t" id="t0637a07"></a>「大仙人！一切沙門、梵志得至究竟，究竟白<a class="t" id="t0637a08"></a>淨、究竟梵行、究竟梵行訖耶？」</p>
<p><a class="t-linehead" id="t-linehead0637a08"></a>世尊聞已，答<a class="t" id="t0637a09"></a>曰：「拘翼！不必一切沙門、梵志得至究竟，究<a class="t" id="t0637a10"></a>竟白淨、究竟梵行、究竟梵行訖。」</p>
<p><a class="t-linehead" id="t-linehead0637a10"></a>時，天王釋復<a class="t" id="t0637a11"></a>問曰：「大仙人！以何等故？不必一切沙門、<a class="t" id="t0637a12"></a>梵志得至究竟，究竟白淨、究竟梵行、究竟梵<a class="t" id="t0637a13"></a>行訖耶？」</p>
<p><a class="t-linehead" id="t-linehead0637a13"></a>世尊聞已，答曰：「拘翼！若有沙門、梵<a class="t" id="t0637a14"></a>志於無上愛盡，不正善心解脫者，彼不至<a class="t" id="t0637a15"></a>究竟，不究竟白淨，不究竟梵行，不究竟<a class="t" id="t0637a16"></a>梵行訖。拘翼！若有沙門、梵志於無上愛盡，<a class="t" id="t0637a17"></a>正善心解脫者，彼至究竟、究竟白淨、究竟<a class="t" id="t0637a18"></a>梵行、究竟梵行訖。」</p>
<p><a class="t-linehead" id="t-linehead0637a18"></a>時，天王釋聞已，白曰：「唯<a class="t" id="t0637a19"></a>然，世尊！唯然，善逝！唯然，大仙人！若有沙門、梵<a class="t" id="t0637a20"></a>志於無上愛盡，不正善心解脫者，彼不至<a class="t" id="t0637a21"></a>究竟，不究竟白淨，不究竟梵行，不究竟<a class="t" id="t0637a22"></a>梵行訖。大仙人！若有沙門、梵志，於無上愛<a class="t" id="t0637a23"></a>盡，正善心解脫者，彼至究竟，究竟白淨、究<a class="t" id="t0637a24"></a>竟梵行、究竟梵行訖。唯然，世尊！唯然，善逝！<a class="t" id="t0637a25"></a>唯然，大仙人！如佛所說法，我悉知之，我斷<a class="t" id="t0637a26"></a>疑度惑，無有猶豫，聞佛所說故。」</p>
<p><a class="t-linehead" id="t-linehead0637a26"></a>時，天王釋<a class="t" id="t0637a27"></a>聞佛所說，善受善持，白曰：「大仙人！我於長<a class="t" id="t0637a28"></a>夜有疑惑刺，世尊今日而拔出之。所以者<a class="t" id="t0637a29"></a>何？謂如來、無所著、等正覺故。」</p>
<p><a class="t-linehead" id="t-linehead0637a29"></a>世尊問曰：「拘翼！<a class="t" id="t0637b01"></a>汝頗憶昔時曾問餘沙門、梵志如此事耶？」</p><a class="t" id="t0637b02"></a>
<p><a class="t-linehead" id="t-linehead0637b02"></a>時，天王釋答曰：「世尊！唯大仙人自當知之。<a class="t" id="t0637b03"></a>大仙人！三十三天集在法堂，各懷愁慼，數<a class="t" id="t0637b04"></a>數歎說，我等若值如來、無所著、等正覺者，必<a class="t" id="t0637b05"></a>當往見。大仙人！然我等不得值如來、無所<a class="t" id="t0637b06"></a>著、等正覺已，便行具足五欲功德。大仙人！<a class="t" id="t0637b07"></a>我等放逸，行放逸已，大威德天子於極妙<a class="t" id="t0637b08"></a>處，即便命終，大仙人！我見大威德天子於<a class="t" id="t0637b09"></a>極妙處，即命終時，便生極厭，身毛皆竪，莫<a class="t" id="t0637b10"></a>令我於此處速命終。</p>
<p><a class="t-linehead" id="t-linehead0637b10"></a>「大仙人！我因此厭、因<a class="t" id="t0637b11"></a>此憂慼故，若見餘沙門、梵志在無事處山林<a class="t" id="t0637b12"></a>樹下，樂居高巖，寂無音聲，遠離，無惡，無有<a class="t" id="t0637b13"></a>人民，隨順燕坐，彼樂遠離，燕坐安隱，快樂<a class="t" id="t0637b14"></a>遊行。我見彼已，便謂是如來、無所著、等正<a class="t" id="t0637b15"></a>覺，即往奉見。彼不識我，而問我言：『汝為是<a class="t" id="t0637b16"></a>誰？』我時答彼：『大仙人！我是天王釋。大仙人！<a class="t" id="t0637b17"></a>我是天王釋。』彼復問我：『我曾見釋，亦見釋<a class="t" id="t0637b18"></a>種姓，以何等故名為釋？以何等故為釋種<a class="t" id="t0637b19"></a>姓？』我便答彼：『大仙人！若有來問我事者，我<a class="t" id="t0637b20"></a>便隨所能、隨其力而答彼。是故我名為釋。』<a class="t" id="t0637b21"></a>彼作是說：『我等若隨其事以問釋者，釋亦<a class="t" id="t0637b22"></a>隨其事答我，彼問我事，我不問彼，彼歸<a class="t" id="t0637b23"></a>命我，我不歸命彼。』大仙人！從彼沙門、梵志<a class="t" id="t0637b24"></a>竟不得威儀法教，況復得如是問耶？」</p>
<p><a class="t-linehead" id="t-linehead0637b24"></a>時，<a class="t" id="t0637b25"></a>天王釋而說頌曰：</p><a class="t" id="t0637b26"></a>
<blockquote class="gatha">
<p>「釋往釋往已，　　釋今作是說，<a class="t" id="t0637b27"></a><br>
遠離意所念，　　除疑諸猶豫。<a class="t" id="t0637b28"></a><br>
久遠行於世，　　推求索如來，<a class="t" id="t0637b29"></a><br>
見沙門梵志，　　在遠離燕坐。<a class="t" id="t0637c01"></a><br>
謂是正盡覺，　　往奉敬禮事，<a class="t" id="t0637c02"></a><br>
云何得昇進？　　如是我問彼。<a class="t" id="t0637c03"></a><br>
問已不能知，　　聖道及道跡。<a class="t" id="t0637c04"></a><br>
世尊今為我，　　若意有所疑，<a class="t" id="t0637c05"></a><br>
所念及所思，　　其意之所行，<a class="t" id="t0637c06"></a><br>
知心隱及現，　　明者為我說。<a class="t" id="t0637c07"></a><br>
尊佛尊為師，　　尊無著牟尼，<a class="t" id="t0637c08"></a><br>
尊斷諸結使，　　自度度眾生。<a class="t" id="t0637c09"></a><br>
覺者第一覺，　　御者最上御，<a class="t" id="t0637c10"></a><br>
息者尊妙息，　　大仙自度度。<a class="t" id="t0637c11"></a><br>
故我禮天尊，　　稽首人最上，<a class="t" id="t0637c12"></a><br>
斷絕諸愛刺，　　我禮日之親。」</p></blockquote><a class="t" id="t0637c13"></a>
<p><a class="t-linehead" id="t-linehead0637c13"></a>於是，世尊問曰：「拘翼！汝頗憶昔時，得如是<a class="t" id="t0637c14"></a>離，得如是歡喜，謂於我得法喜耶？」</p>
<p><a class="t-linehead" id="t-linehead0637c14"></a>時，天王<a class="t" id="t0637c15"></a>釋答曰：「世尊！唯大仙人自當知之。大仙人！<a class="t" id="t0637c16"></a>昔一時天及阿修羅而共鬪戰。大仙人！天及<a class="t" id="t0637c17"></a>阿修羅共鬪戰時，我作是念：『令天得勝，破<a class="t" id="t0637c18"></a>阿修羅，諸天食及阿修羅食，盡令三十三天<a class="t" id="t0637c19"></a>食。』大仙人！天及阿修羅共鬪戰時，天便得勝，<a class="t" id="t0637c20"></a>破阿修羅，諸天食及阿修羅食，盡令三十<a class="t" id="t0637c21"></a>三天食。大仙人！爾時有離有喜，雜刀杖、結<a class="t" id="t0637c22"></a>怨、鬪諍、憎嫉，不得神通，不得覺道，不得<a class="t" id="t0637c23"></a>涅槃。大仙人！今日得離得喜，不雜刀杖、<a class="t" id="t0637c24"></a>結怨、鬪諍、憎嫉，得通得覺，亦得涅槃。」</p>
<p><a class="t-linehead" id="t-linehead0637c24"></a>世尊<a class="t" id="t0637c25"></a>問曰：「拘翼！汝何因得離得喜？謂於我得<a class="t" id="t0637c26"></a>法喜耶？」</p>
<p><a class="t-linehead" id="t-linehead0637c26"></a>時，天王釋答曰：「大仙人！我作是念：<a class="t" id="t0637c27"></a>『我於此命終，生於人間，彼若有族，極大富樂，<a class="t" id="t0637c28"></a>資財無量，畜牧、產業不可稱計，封戶、食邑種<a class="t" id="t0637c29"></a>種具足，謂剎利長者族、梵志長者族、居士長<a class="t" id="t0638a01"></a>者族及餘族，極大富樂，資財無量，畜牧、產業<a class="t" id="t0638a02"></a>不可稱計，封戶、食邑種種具足。生如是<a class="t" id="t0638a03"></a>族已，成就諸根，如來所說法、律有得信者。<a class="t" id="t0638a04"></a>得信已，剃除鬚髮，著袈裟衣，至信、捨家、無<a class="t" id="t0638a05"></a>家、學道，學智。學智已，若得智者，便得究<a class="t" id="t0638a06"></a>竟智，得究竟邊。學智，學智已，若得智、不<a class="t" id="t0638a07"></a>得究竟智者。若有諸天，有大福祐，色像巍<a class="t" id="t0638a08"></a>巍，光耀煒燁極有威力，安隱快樂，長住宮<a class="t" id="t0638a09"></a>殿，生於最上，我生彼中。』」</p>
<p><a class="t-linehead" id="t-linehead0638a09"></a>於是，天王釋而<a class="t" id="t0638a10"></a>說頌曰：</p><a class="t" id="t0638a11"></a>
<blockquote class="gatha">
<p>「捨離於天身，　　來下生人間，<a class="t" id="t0638a12"></a><br>
不愚癡入胎，　　隨我意所樂。<a class="t" id="t0638a13"></a><br>
得身具足已，　　逮質直正道，<a class="t" id="t0638a14"></a><br>
行具足梵行，　　常樂於乞食。</p></blockquote><a class="t" id="t0638a15"></a>
<p><a class="t-linehead" id="t-linehead0638a15"></a>「學智，學智已，若得智者，便得究竟智，得究<a class="t" id="t0638a16"></a>竟邊，學智，學智已，若得智、不得究竟智者，<a class="t" id="t0638a17"></a>當作最上妙天，諸天聞名，色究竟天，往生<a class="t" id="t0638a18"></a>彼中。大仙人！願當得阿那含。大仙人！我今<a class="t" id="t0638a19"></a>定得須陀洹。」</p>
<p><a class="t-linehead" id="t-linehead0638a19"></a>世尊問曰：「拘翼！汝何因得此<a class="t" id="t0638a20"></a>極好、極高、極廣差降，而自稱說得須陀洹<a class="t" id="t0638a21"></a>耶？」</p>
<p><a class="t-linehead" id="t-linehead0638a21"></a>時，天王釋以偈答曰：</p><a class="t" id="t0638a22"></a>
<blockquote class="gatha">
<p>「不更有餘尊，　　唯世尊境界，<a class="t" id="t0638a23"></a><br>
得最上差降，　　未曾有此處。<a class="t" id="t0638a24"></a><br>
大仙我此坐，　　即於此天身，<a class="t" id="t0638a25"></a><br>
我更得增壽，　　如是自眼見。」</p></blockquote><a class="t" id="t0638a26"></a>
<p><a class="t-linehead" id="t-linehead0638a26"></a>說此法時，天王釋遠塵離垢，諸法法眼生，及<a class="t" id="t0638a27"></a>八萬諸天亦遠塵離垢，諸法法眼生。於是，天<a class="t" id="t0638a28"></a>王釋見法得法，覺白淨法，斷疑度惑，更<a class="t" id="t0638a29"></a>無餘尊，不復從他，無有猶豫，已住果證，<a class="t" id="t0638b01"></a>於世尊法得無所畏。即從坐起，稽首佛<a class="t" id="t0638b02"></a>足，白曰：「世尊！我今自歸佛、法及比丘眾，唯<a class="t" id="t0638b03"></a>願世尊受我為優婆塞，從今日始，終身自<a class="t" id="t0638b04"></a>歸，乃至命盡。」</p>
<p><a class="t-linehead" id="t-linehead0638b04"></a>於是，天王釋稱歎五結樂子<a class="t" id="t0638b05"></a>曰：「善哉！善哉！汝五結大益於我。所以者何？<a class="t" id="t0638b06"></a>由汝故，佛從定寤，以汝先使世尊從定<a class="t" id="t0638b07"></a>寤故，令我等後得見佛。五結！我從此歸，<a class="t" id="t0638b08"></a>以躭浮樓伎樂王女賢月色嫁與汝作<a class="t" id="t0638b09"></a>婦，及其父樂王本國拜與汝作伎樂王。」</p><a class="t" id="t0638b10"></a>
<p><a class="t-linehead" id="t-linehead0638b10"></a>於是，天王釋告三十三天曰：「汝等共來！若<a class="t" id="t0638b11"></a>我等本為梵天王，住梵天上，再三恭敬禮<a class="t" id="t0638b12"></a>事者，彼今盡為世尊恭敬禮事。所以者何？<a class="t" id="t0638b13"></a>世尊梵天，梵天當造化最尊生眾生，眾生有<a class="t" id="t0638b14"></a>及當有彼所，可知盡知，可見盡見。」</p>
<p><a class="t-linehead" id="t-linehead0638b14"></a>於是，天<a class="t" id="t0638b15"></a>王釋及三十三天、五結樂子，若本為梵天，住<a class="t" id="t0638b16"></a>梵天上，再三恭敬禮事者，彼盡為世尊恭<a class="t" id="t0638b17"></a>敬禮事，稽首如來、無所著、等正覺。於是，天王<a class="t" id="t0638b18"></a>釋及三十三天、五結樂子再為世尊恭敬<a class="t" id="t0638b19"></a>禮事，稽首佛足，遶三匝已，即於彼處忽沒<a class="t" id="t0638b20"></a>不現。</p>
<p><a class="t-linehead" id="t-linehead0638b20"></a>爾時，梵天色像巍巍，光耀煒燁，夜將<a class="t" id="t0638b21"></a>向旦，往詣佛所，稽首佛足，却住一面，即時<a class="t" id="t0638b22"></a>以偈白世尊曰：</p><a class="t" id="t0638b23"></a>
<blockquote class="gatha">
<p>「為多饒益義，　　見利義曰天，<a class="t" id="t0638b24"></a><br>
賢住摩竭國，　　婆娑婆問事。</p></blockquote><a class="t" id="t0638b25"></a>
<p><a class="t-linehead" id="t-linehead0638b25"></a>「大仙人說此法時，天王釋遠塵離垢，諸法法<a class="t" id="t0638b26"></a>眼生，及八萬諸天亦遠塵離垢，諸法法眼生。」<a class="t" id="t0638b27"></a>於是，世尊告梵天曰：「如是，如是。梵天所說：</p><a class="t" id="t0638b28"></a>
<blockquote class="gatha">
<p>「『為多饒益義，　　見利義曰天，<a class="t" id="t0638b29"></a><br>
　賢住摩竭國，　　婆娑婆問事。』</p></blockquote><a class="t" id="t0638c01"></a>
<p><a class="t-linehead" id="t-linehead0638c01"></a>「梵天！我說法時，天王釋遠塵離垢，諸法法眼<a class="t" id="t0638c02"></a>生，及八萬諸天亦遠塵離垢，諸法法眼生。」</p>
<p><a class="t-linehead" id="t-linehead0638c02"></a>佛<a class="t" id="t0638c03"></a>說如是。時，天王釋及三十三天、五結樂子并<a class="t" id="t0638c04"></a>大梵天，聞佛所說，歡喜奉行。</p><a class="t" id="t0638c05"></a>
<p class="endsutta"><a class="t-linehead" id="t-linehead0638c05"></a>釋問經第十八竟<span class="t-note">（七千三百六十八字）</span></p><a class="t" id="t0638c06"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>