<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma173">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 14</span>
<span class="mirror-right">心品</span></p>
<h1 class="mirror-row">
<span class="mirror-left latin">173. </span>
<span class="mirror-right">（一七三）浮彌經</span></h1>
</div><a class="t" id="t0709c24"></a>
<p><a class="t-linehead" id="t-linehead0709c24"></a>我聞如是：</p>
<p>一時，佛遊王舍城，在竹林迦蘭<a class="t" id="t0709c25"></a>哆園。</p>
<p><a class="t-linehead" id="t-linehead0709c25"></a>爾時，尊者浮彌，亦在王舍城無事禪<a class="t" id="t0710a01"></a>室中。於是，尊者浮彌過夜平旦，著衣持鉢，欲<a class="t" id="t0710a02"></a>入王舍城而行乞食，尊者浮彌復作是念：<a class="t" id="t0710a03"></a>「且置入王舍城乞食，我寧可往至王子耆<a class="t" id="t0710a04"></a>婆先那童子家。」於是，尊者浮彌便往至王子<a class="t" id="t0710a05"></a>耆婆先那童子家。</p>
<p><a class="t-linehead" id="t-linehead0710a05"></a>王子耆婆先那童子遙見<a class="t" id="t0710a06"></a>尊者浮彌來，即從座起，偏袒著衣，叉手向<a class="t" id="t0710a07"></a>尊者浮彌，作如是說：「善來，尊者浮彌！尊者<a class="t" id="t0710a08"></a>浮彌久不來此，可坐此床。」尊者浮彌即便<a class="t" id="t0710a09"></a>就坐。</p>
<p><a class="t-linehead" id="t-linehead0710a09"></a>王子耆婆先那童子稽首尊者浮彌<a class="t" id="t0710a10"></a>足，却坐一面，白曰：「尊者浮彌！我欲有所問，<a class="t" id="t0710a11"></a>聽我問耶？」</p>
<p><a class="t-linehead" id="t-linehead0710a11"></a>尊者浮彌答曰：「王童子！欲問便<a class="t" id="t0710a12"></a>問，我聞已當思。」</p>
<p><a class="t-linehead" id="t-linehead0710a12"></a>王童子便問尊者浮彌：「或<a class="t" id="t0710a13"></a>有沙門梵志來詣我所，而語我曰：『王童子！<a class="t" id="t0710a14"></a>有人作願行正梵行，彼必得果，或無願，或<a class="t" id="t0710a15"></a>願無願，或非有願非無願行正梵行，彼必<a class="t" id="t0710a16"></a>得果。』尊者浮彌！尊師何意、云何說？」</p>
<p><a class="t-linehead" id="t-linehead0710a16"></a>尊者浮彌<a class="t" id="t0710a17"></a>告曰：「王童子！我不面從世尊聞，亦不從諸<a class="t" id="t0710a18"></a>梵行聞。王童子！世尊或如是說：『或有人作<a class="t" id="t0710a19"></a>願行正梵行，彼必得果，或無願，或願無願，<a class="t" id="t0710a20"></a>或非有願非無願行正梵行，彼必得果。』」</p>
<p><a class="t-linehead" id="t-linehead0710a20"></a>王<a class="t" id="t0710a21"></a>童子白曰：「若尊者浮彌尊師如是意、如是說<a class="t" id="t0710a22"></a>者，此於世間，天及魔、梵、沙門、梵志，從人至天，<a class="t" id="t0710a23"></a>最在其上。尊者浮彌！可在此食。」尊者浮彌<a class="t" id="t0710a24"></a>默然而受。王童子知尊者浮彌默然受已，即<a class="t" id="t0710a25"></a>從坐起，自行澡水，以極美淨妙種種豐饒食<a class="t" id="t0710a26"></a>噉含消，自手酙酌，令得飽滿，食訖收器，行<a class="t" id="t0710a27"></a>澡水已，取一小床別坐聽法。尊者浮彌為<a class="t" id="t0710a28"></a>彼說法，勸發渴仰，成就歡喜，無量方便為<a class="t" id="t0710a29"></a>彼說法，勸發渴仰。成就歡喜已，從坐起去，<a class="t" id="t0710b01"></a>往詣佛所，稽首佛足，却坐一面，與王童子<a class="t" id="t0710b02"></a>所共論者盡向佛說。</p>
<p><a class="t-linehead" id="t-linehead0710b02"></a>世尊聞已，告曰：「浮彌！<a class="t" id="t0710b03"></a>何意不為王童子說四喻耶？」</p>
<p><a class="t-linehead" id="t-linehead0710b03"></a>尊者浮彌問<a class="t" id="t0710b04"></a>曰：「世尊！何謂四喻？」</p>
<p><a class="t-linehead" id="t-linehead0710b04"></a>世尊答曰：「浮彌！若有沙<a class="t" id="t0710b05"></a>門、梵志，邪見、邪見定，彼作願行行邪梵行，<a class="t" id="t0710b06"></a>必不得果，無願、願無願、非有願非無願<a class="t" id="t0710b07"></a>行邪梵行，必不得果。所以者何？以邪求果，<a class="t" id="t0710b08"></a>謂無道也。浮彌！猶如有人欲得乳者而<span class="gaiji">［（殼－一）／牛］<!--gaiji,,1[（殼-一）/牛],2&#x246D3;,3--></span><a class="t" id="t0710b09"></a>牛角，必不得乳，無願、願無願、非有願非<a class="t" id="t0710b10"></a>無願人欲得乳而<span class="gaiji">［（殼－一）／牛］<!--gaiji,,1[（殼-一）/牛],2&#x246D3;,3--></span>牛角，必不得乳。所以<a class="t" id="t0710b11"></a>者何？以邪求乳，謂<span class="gaiji">［（殼－一）／牛］<!--gaiji,,1[（殼-一）/牛],2&#x246D3;,3--></span>牛角也。如是，浮彌！若<a class="t" id="t0710b12"></a>有沙門、梵志，邪見、邪見定，彼作願行行邪梵<a class="t" id="t0710b13"></a>行，必不得果，無願、願無願、非有願非無<a class="t" id="t0710b14"></a>願行邪梵行，必不得果。所以者何？以邪求<a class="t" id="t0710b15"></a>果，謂無道也。</p>
<p><a class="t-linehead" id="t-linehead0710b15"></a>「浮彌！若有沙門、梵志，正見、正<a class="t" id="t0710b16"></a>見定，彼作願行行正梵行，彼必得果，無願、<a class="t" id="t0710b17"></a>願無願、非有願非無願行正梵行，彼必<a class="t" id="t0710b18"></a>得果。所以者何？以正求果，謂有道也。浮彌！<a class="t" id="t0710b19"></a>猶如有人欲得乳者，飽飲飼牛而<span class="gaiji">［（殼－一）／牛］<!--gaiji,,1[（殼-一）/牛],2&#x246D3;,3--></span>牛<a class="t" id="t0710b20"></a>乳，彼必得乳，無願、願無願、非有願非無<a class="t" id="t0710b21"></a>願人欲得乳，飽飲飼牛而<span class="gaiji">［（殼－一）／牛］<!--gaiji,,1[（殼-一）/牛],2&#x246D3;,3--></span>牛乳，彼必<a class="t" id="t0710b22"></a>得乳。所以者何？以正求乳，謂<span class="gaiji">［（殼－一）／牛］<!--gaiji,,1[（殼-一）/牛],2&#x246D3;,3--></span>牛乳也。如<a class="t" id="t0710b23"></a>是，浮彌！若有沙門、梵志，正見、正見定，彼作<a class="t" id="t0710b24"></a>願行行正梵行，彼必得果，無願、願無願、非<a class="t" id="t0710b25"></a>有願非無願行正梵行，彼必得果。所以者<a class="t" id="t0710b26"></a>何？以正求果，謂有道也。</p>
<p><a class="t-linehead" id="t-linehead0710b26"></a>「浮彌！若有沙門、梵<a class="t" id="t0710b27"></a>志，邪見、邪見定，彼作願行行邪梵行，必不<a class="t" id="t0710b28"></a>得果，無願、願無願、非有願非無願行邪<a class="t" id="t0710b29"></a>梵行，必不得果。所以者何？以邪求果，謂無<a class="t" id="t0710c01"></a>道也。浮彌！猶如有人欲得酥者，以器盛<a class="t" id="t0710c02"></a>水，以抨抨之，必不得酥，無願、願無願、非<a class="t" id="t0710c03"></a>有願非無願人欲得酥，以器盛水，以抨<a class="t" id="t0710c04"></a>抨之，必不得酥。所以者何？以邪求酥，謂<a class="t" id="t0710c05"></a>抨水也。如是，浮彌！若有沙門、梵志，邪見、邪<a class="t" id="t0710c06"></a>見定，彼作願行行邪梵行，必不得果，無願、<a class="t" id="t0710c07"></a>願無願、非有願非無願行邪梵行，必不<a class="t" id="t0710c08"></a>得果。所以者何？以邪求果，謂無道也。</p>
<p><a class="t-linehead" id="t-linehead0710c08"></a>「浮彌！<a class="t" id="t0710c09"></a>若有沙門、梵志，正見、正見定，彼作願行行<a class="t" id="t0710c10"></a>正梵行，彼必得果，無願、願無願、非有願<a class="t" id="t0710c11"></a>非無願行正梵行，彼必得果。所以者何？以<a class="t" id="t0710c12"></a>正求果，謂有道也。浮彌！猶如有人欲得<a class="t" id="t0710c13"></a>酥者，以器盛酪，以抨抨之，彼必得酥，無<a class="t" id="t0710c14"></a>願、願無願、非有願非無願人欲得酥，以<a class="t" id="t0710c15"></a>器盛酪，以抨抨之，彼必得酥。所以者何？<a class="t" id="t0710c16"></a>以正求酥，謂抨<span class="corr" title="[酥&gt;酪] cf.［麗】">酪</span>也。如是，浮彌！若有沙<a class="t" id="t0710c17"></a>門、梵志，正見、正見定，彼作願行行正梵行，彼<a class="t" id="t0710c18"></a>必得果，無願、願無願、非有願非無願行<a class="t" id="t0710c19"></a>正梵行，彼必得果。所以者何？以正求果，謂<a class="t" id="t0710c20"></a>有道也。</p>
<p><a class="t-linehead" id="t-linehead0710c20"></a>「浮彌！若有沙門、梵志，邪見、邪見定，<a class="t" id="t0710c21"></a>彼作願行行邪梵行，必不得果，無願、願無<a class="t" id="t0710c22"></a>願、非有願非無願行邪梵行，必不得果。<a class="t" id="t0710c23"></a>所以者何？以邪求果，謂無道也。浮彌！猶如<a class="t" id="t0710c24"></a>有人欲得油者，以笮具盛沙，以冷水<a class="t" id="t0710c25"></a>漬而取壓之，必不得油，無願、願無願、非<a class="t" id="t0710c26"></a>有願非無願人欲得油，以笮具盛沙，以<a class="t" id="t0710c27"></a>冷水漬而取壓之，必不得油。所以者何？以<a class="t" id="t0710c28"></a>邪求油，謂壓沙也。如是，浮彌！若有沙門、梵<a class="t" id="t0710c29"></a>志，邪見、邪見定，彼作願行行邪梵行，必不<a class="t" id="t0711a01"></a>得果，無願、願無願、非有願非無願行邪<a class="t" id="t0711a02"></a>梵行，必不得果。所以者何？以邪求果，謂<a class="t" id="t0711a03"></a>無道也。</p>
<p><a class="t-linehead" id="t-linehead0711a03"></a>「浮彌！若有沙門、梵志，正見、正見定，<a class="t" id="t0711a04"></a>彼作願行行正梵行，彼必得果，無願、願無<a class="t" id="t0711a05"></a>願、非有願非無願行正梵行，彼必得果。<a class="t" id="t0711a06"></a>所以者何？以正求果，謂有道也。猶如有人<a class="t" id="t0711a07"></a>欲得油者，以笮具盛麻子，以煖湯漬而<a class="t" id="t0711a08"></a>取壓之，彼必得油，無願、願無願、非有願<a class="t" id="t0711a09"></a>非無願人欲得油，以笮具盛麻子，以<a class="t" id="t0711a10"></a>煖湯漬而取壓之，彼必得油。所以者何？以<a class="t" id="t0711a11"></a>正求油，謂壓麻子也。如是，浮彌！若有沙門、<a class="t" id="t0711a12"></a>梵志正見、正見定，彼作願行行正梵行，彼<a class="t" id="t0711a13"></a>必得果，無願、願無願、非有願非無願行<a class="t" id="t0711a14"></a>正梵行，彼必得果。所以者何？以正求果，謂<a class="t" id="t0711a15"></a>有道也。</p>
<p><a class="t-linehead" id="t-linehead0711a15"></a>「浮彌！若有沙門、梵志，邪見、邪見定，<a class="t" id="t0711a16"></a>彼作願行行邪梵行，必不得果，無願、願<a class="t" id="t0711a17"></a>無願、非有願非無願行邪梵行，必不得<a class="t" id="t0711a18"></a>果。所以者何？以邪求果，謂無道也。浮彌！猶<a class="t" id="t0711a19"></a>如有人欲得火者，以濕木作火母，以濕<a class="t" id="t0711a20"></a>鑽鑽，必不得火，無願、願無願、非有願非<a class="t" id="t0711a21"></a>無願人欲得火，以濕木作火母，以濕鑽<a class="t" id="t0711a22"></a>鑽，必不得火。所以者何？以邪求火，謂鑽<a class="t" id="t0711a23"></a>濕木也。如是，浮彌！若有沙門、梵志，邪見、邪<a class="t" id="t0711a24"></a>見定，彼作願行行邪梵行，必不得果，無願、<a class="t" id="t0711a25"></a>願無願、非有願非無願行邪梵行，必不<a class="t" id="t0711a26"></a>得果。所以者何？以邪求果，謂無道也。</p>
<p><a class="t-linehead" id="t-linehead0711a26"></a>「浮彌！<a class="t" id="t0711a27"></a>若有沙門、梵志，正見、正見定，彼作願行行<a class="t" id="t0711a28"></a>正梵行，彼必得果，無願、願無願、非有願<a class="t" id="t0711a29"></a>非無願行正梵行，彼必得果。所以者何？以<a class="t" id="t0711b01"></a>正求果，謂有道也。浮彌！猶如有人欲得<a class="t" id="t0711b02"></a>火者，以燥木作火母，以燥鑽鑽，彼必得火，<a class="t" id="t0711b03"></a>無願、願無願、非有願非無願人欲得<a class="t" id="t0711b04"></a>火，以燥木作火母，以燥鑽鑽，彼必得火。<a class="t" id="t0711b05"></a>所以者何？以正求火，謂鑽燥木也。如是，<a class="t" id="t0711b06"></a>浮彌！若有沙門、梵志正見、正見定，彼作願<a class="t" id="t0711b07"></a>行行正梵行，彼必得果，無願、願無願、非<a class="t" id="t0711b08"></a>有願非無願行正梵行，彼必得果。所以者<a class="t" id="t0711b09"></a>何？以正求果，謂有道也。</p>
<p><a class="t-linehead" id="t-linehead0711b09"></a>「浮彌！若汝為王童<a class="t" id="t0711b10"></a>子說此四喻者，王童子聞已必大歡喜，供<a class="t" id="t0711b11"></a>養於汝，盡其形壽，謂衣被、飲食、臥具、湯藥<a class="t" id="t0711b12"></a>及餘種種諸生活具。」</p>
<p><a class="t-linehead" id="t-linehead0711b12"></a>尊者浮彌白曰：「世尊！我<a class="t" id="t0711b13"></a>本未曾聞此四喻，何由得說？唯今始從世<a class="t" id="t0711b14"></a>尊聞之。」</p>
<p><a class="t-linehead" id="t-linehead0711b14"></a>佛說如是。尊者浮彌及諸比丘，聞<a class="t" id="t0711b15"></a>佛所說，歡喜奉行。</p><a class="t" id="t0711b16"></a>
<p class="endsutta"><a class="t-linehead" id="t-linehead0711b16"></a>浮彌經第二竟<span class="t-note">（二千八十三字）</span></p><a class="t" id="t0711b17"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>