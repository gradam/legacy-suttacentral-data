<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma15">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 2</span>
<span class="mirror-right">業相應品</span></p>
<h1 class="mirror-row">
<span class="mirror-left">15. Intention</span>
<span class="mirror-right">（一五）思經</span></h1>
</div><a class="t" id="t0437b25"></a>
<p><a class="t-linehead" id="t-linehead0437b25"></a>我聞如是：</p>
<p>一時，佛遊舍衛國，在勝林給孤<a class="t" id="t0437b26"></a>獨園。</p>
<p><a class="t-linehead" id="t-linehead0437b26"></a>爾時，世尊告諸比丘：「若有故作業，我<a class="t" id="t0437b27"></a>說彼必受其報，或現世受，或後世受；若不故<a class="t" id="t0437b28"></a>作業，我說此不必受報。於中，身故作三業，<a class="t" id="t0437b29"></a>不善與苦果受於苦報；口有四業，意有三<a class="t" id="t0437c01"></a>業，不善與苦果受於苦報。</p>
<p><a class="t-linehead" id="t-linehead0437c01"></a>「云何身故作三<a class="t" id="t0437c02"></a>業，不善與苦果受於苦報？一曰殺生，極惡<a class="t" id="t0437c03"></a>飲血，其欲傷害，不慈眾生，乃至蜫蟲。二曰<a class="t" id="t0437c04"></a>不與取，著他財物以偷意取。三曰邪婬，彼<a class="t" id="t0437c05"></a>或有父所護，或母所護，或父母所護，或姉妹<a class="t" id="t0437c06"></a>所護，或兄弟所護，或婦父母所護，或親親所<a class="t" id="t0437c07"></a>護，或同姓所護，或為他婦女，有鞭罰恐怖，<a class="t" id="t0437c08"></a>及有名假賃至華鬘，親犯如此女。是謂身<a class="t" id="t0437c09"></a>故作三業，不善與苦果受於苦報。</p>
<p><a class="t-linehead" id="t-linehead0437c09"></a>「云何口<a class="t" id="t0437c10"></a>故作四業，不善與苦果受於苦報？一曰妄<a class="t" id="t0437c11"></a>言，彼或在眾，或在眷屬，或在王家，若呼彼<a class="t" id="t0437c12"></a>問，汝知便說，彼不知言知，知言不知，不見<a class="t" id="t0437c13"></a>言見，見言不見，為己為他，或為財物，知<a class="t" id="t0437c14"></a>已妄言。二曰兩舌，欲離別他，聞此語彼，欲<a class="t" id="t0437c15"></a>破壞此，聞彼語此，欲破壞彼，合者欲離，<a class="t" id="t0437c16"></a>離者復離，而作群黨，樂於群黨，稱說群黨。<a class="t" id="t0437c17"></a>三曰麤言，彼若有言，辭氣麤獷，惡聲逆耳，眾<a class="t" id="t0437c18"></a>所不喜，眾所不愛，使他苦惱，令不得定，<a class="t" id="t0437c19"></a>說如是言。四曰綺語，彼非時說，不真實說，<a class="t" id="t0437c20"></a>無義說，非法說，不止息說，又復稱歎不止<a class="t" id="t0437c21"></a>息事，違背於時而不善教，亦不善訶。是謂<a class="t" id="t0437c22"></a>口故作四業，不善與苦果受於苦報。</p>
<p><a class="t-linehead" id="t-linehead0437c22"></a>「云何<a class="t" id="t0437c23"></a>意故作三業，不善與苦果受於苦報？<span class="corr" title="[&gt;一] cf.［麗】">一</span>曰貪<a class="t" id="t0437c24"></a>伺，見他財物諸生活具，常伺求望，欲令我<a class="t" id="t0437c25"></a>得。二曰嫉恚，意懷憎嫉而作是念：『彼眾生<a class="t" id="t0437c26"></a>者，應殺、應縛、應收、應免、應逐擯出。』其欲<a class="t" id="t0437c27"></a>令彼受無量苦。三曰邪見，所見顛倒，如是<a class="t" id="t0437c28"></a>見、如是說：無施、無齋、<span class="corr" title="[與&gt;無]">無</span>有呪說，無善惡<a class="t" id="t0437c29"></a>業，無善惡業報，無此世彼世，無父無母，世<a class="t" id="t0438a01"></a>無真人往至善處、善去、善向，此世彼世，自<a class="t" id="t0438a02"></a>知、自覺、自作證成就遊。是謂意故作三業，不<a class="t" id="t0438a03"></a>善與苦果受於苦報。</p>
<p><a class="t-linehead" id="t-linehead0438a03"></a>「多聞聖弟子捨身不<a class="t" id="t0438a04"></a>善業，修身善業，捨口、意不善業，修口、意善<a class="t" id="t0438a05"></a>業。彼多聞聖弟子如是具足精進戒德，成<a class="t" id="t0438a06"></a>就身淨業，成就口、意淨業，離恚離諍，除去<a class="t" id="t0438a07"></a>睡眠，無調貢高，斷疑、度慢，正念正智，無<a class="t" id="t0438a08"></a>有愚癡，彼心與慈俱，遍滿一方成就遊，如<a class="t" id="t0438a09"></a>是二三四方、四維上下，普周一切，心與慈俱，無<a class="t" id="t0438a10"></a>結無怨，無恚無諍，極廣甚大，無量善修，遍<a class="t" id="t0438a11"></a>滿一切世間成就遊。彼作是念：『我本此心少<a class="t" id="t0438a12"></a>不善修，我今此心無量善修。』多聞聖弟子其<a class="t" id="t0438a13"></a>心如是無量善修，若本因惡知識，為放逸<a class="t" id="t0438a14"></a>行，作不善業，彼不能將去，不能穢汙，不<a class="t" id="t0438a15"></a>復相隨。若有幼少童男、童女，生便能行慈心<a class="t" id="t0438a16"></a>解脫者，而於後時，彼身、口、意寧可復作不<a class="t" id="t0438a17"></a>善業耶？」</p>
<p><a class="t-linehead" id="t-linehead0438a17"></a>比丘答曰：「不也。世尊！所以者何？自<a class="t" id="t0438a18"></a>不作惡業，惡業何由生？」</p>
<p><a class="t-linehead" id="t-linehead0438a18"></a>「是以男女在家、出<a class="t" id="t0438a19"></a>家，常當勤修慈心解脫，若彼男女在家、出家<a class="t" id="t0438a20"></a>修慈心解脫者，不持此身往至彼世，但<a class="t" id="t0438a21"></a>隨心去此。比丘應作是念：『我本放逸，作不<a class="t" id="t0438a22"></a>善業，是一切今可受報，終不後世。』若有如<a class="t" id="t0438a23"></a>是行慈心解脫無量善<span class="corr" title="[與&gt;修] cf.［麗】">修</span>者，必得阿那含，<a class="t" id="t0438a24"></a>或復上得。如是，悲、喜、心與捨俱，無結無怨，<a class="t" id="t0438a25"></a>無恚無諍，極廣甚大，無量善修，遍滿一切<a class="t" id="t0438a26"></a>世間成就遊，彼作是念：『我本此心少不善<a class="t" id="t0438a27"></a>修，我今此心無量善修。』多聞聖弟子其心如<a class="t" id="t0438a28"></a>是無量善修，若本因惡知識，為放逸行，作<a class="t" id="t0438a29"></a>不善業，彼不能將去，不能穢汙，不復相<a class="t" id="t0438b01"></a>隨。若有幼少童男、童女，生便能行捨心解<a class="t" id="t0438b02"></a>脫者，而於後時，彼身、口、意寧可復作不善<a class="t" id="t0438b03"></a>業耶？」</p>
<p><a class="t-linehead" id="t-linehead0438b03"></a>比丘答曰：「不也。世尊！所以者何？自不<a class="t" id="t0438b04"></a>作惡業，惡業何由生？」</p>
<p><a class="t-linehead" id="t-linehead0438b04"></a>「是以男女在家、出家，常<a class="t" id="t0438b05"></a>當勤修捨心解脫。若彼男女在家、出家修捨<a class="t" id="t0438b06"></a>心解脫者，不持此身往至彼世，但隨心<a class="t" id="t0438b07"></a>去此。比丘應作是念：『我本放逸，作不善業，<a class="t" id="t0438b08"></a>是一切今可受報，終不後世。』若有如是行<a class="t" id="t0438b09"></a>捨心解脫無量善修者，必得阿那含，或復上<a class="t" id="t0438b10"></a>得。」</p>
<p><a class="t-linehead" id="t-linehead0438b10"></a>佛說如是。彼諸比丘聞佛所說，歡喜奉<a class="t" id="t0438b11"></a>行。</p><a class="t" id="t0438b12"></a>
<p class="endsutta"><a class="t-linehead" id="t-linehead0438b12"></a>思經第五竟<span class="t-note">（<span class="corr" title="[&gt;千] cf.［麗】">千</span>一<span class="corr" title="[千&gt;百] cf.［麗】">百</span>七十四字）</span></p><a class="t" id="t0438b13"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p></aside>
</section>
</div></body></html>