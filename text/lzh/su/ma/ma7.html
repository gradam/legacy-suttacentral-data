<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma7">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 1</span>
<span class="mirror-right">七法品</span></p>
<h1 class="mirror-row">
<span class="mirror-left">7. Worldly Merit</span>
<span class="mirror-right">（七）世間福經<span class="t-note">（初一日誦）</span></span></h1>
</div><a class="t" id="t0427c26"></a>
<p><a class="t-linehead" id="t-linehead0427c26"></a>我聞如是：</p>
<p>一時，佛遊拘舍彌，在瞿沙羅園。</p><a class="t" id="t0427c27"></a>
<p><a class="t-linehead" id="t-linehead0427c27"></a>爾時，尊者摩訶周那則於晡時從宴坐起，<a class="t" id="t0427c28"></a>往詣佛所，到已作禮，却坐一面，白曰：「世尊！<a class="t" id="t0427c29"></a>可得施設世間福耶？」</p>
<p><a class="t-linehead" id="t-linehead0427c29"></a>世尊告曰：「可得。周<a class="t" id="t0428a01"></a>那！有七世間福，得大福祐，得大果報，得大<a class="t" id="t0428a02"></a>名譽，得大功德。云何為七？周那！有信族姓<a class="t" id="t0428a03"></a>男、族姓女，施比丘眾房舍、堂閣。周那！是謂<a class="t" id="t0428a04"></a>第一世間之福，得大福祐，得大果報，得大名<a class="t" id="t0428a05"></a>譽，得大功德。</p>
<p><a class="t-linehead" id="t-linehead0428a05"></a>「復次，周那！有信族姓男、族姓<a class="t" id="t0428a06"></a>女，於房舍中施與床座、氍<span class="gaiji">［毯－炎＋數］<!--gaiji,,1[毯-炎+數],2,3--></span>、<span class="gaiji">毾<!--gaiji,毾,1[毯-炎+翕],2&#x23BFE;,3--></span><span class="gaiji">［毯－炎＋登］<!--gaiji,,1[毯-炎+登],2&#x23C06;,3--></span>、氈褥、<a class="t" id="t0428a07"></a>臥具。周那！是謂第二世間之福，得大福祐，<a class="t" id="t0428a08"></a>得大果報，得大名譽，得大功德。</p>
<p><a class="t-linehead" id="t-linehead0428a08"></a>「復次，周那！<a class="t" id="t0428a09"></a>有信族姓男、族姓女，於房舍中施與一切<a class="t" id="t0428a10"></a>新淨妙衣。周那！是謂第三世間之福，得大<a class="t" id="t0428a11"></a>福祐，得大果報，得大名譽，得大功德。</p>
<p><a class="t-linehead" id="t-linehead0428a11"></a>「復次，<a class="t" id="t0428a12"></a>周那！有信族姓男、族姓女，於房舍中常施<a class="t" id="t0428a13"></a>於眾朝粥、中食，又以園民供給使令，若風<a class="t" id="t0428a14"></a>雨寒雪，躬往園所，增施供養。諸比丘眾食已，<a class="t" id="t0428a15"></a>不患風雨寒雪沽漬衣服，晝夜安樂禪寂<a class="t" id="t0428a16"></a>思惟。周那！是謂第七世間之福，得大福祐，<a class="t" id="t0428a17"></a>得大果報，得大名譽，得大功德。</p>
<p><a class="t-linehead" id="t-linehead0428a17"></a>「周那！信族<a class="t" id="t0428a18"></a>姓男、族姓女已得此七世間福者，若去若來，<a class="t" id="t0428a19"></a>若立若坐，若眠若覺，若晝若夜，其福常生，轉<a class="t" id="t0428a20"></a>增轉廣。周那！譬如恒伽水，從源流出，入于<a class="t" id="t0428a21"></a>大海，於其中間轉深轉廣。周那！如是信族<a class="t" id="t0428a22"></a>姓男、族姓女已得此七世間福者，若去若來，<a class="t" id="t0428a23"></a>若立若坐，若眠若覺，若晝若夜，其福常生，轉<a class="t" id="t0428a24"></a>增轉廣。」</p>
<p><a class="t-linehead" id="t-linehead0428a24"></a>於是，尊者摩訶周那即從坐起，偏<a class="t" id="t0428a25"></a>袒右肩，右膝著地，長跪叉手白曰：「世尊！可<a class="t" id="t0428a26"></a>得施設出世間福耶？」</p>
<p><a class="t-linehead" id="t-linehead0428a26"></a>世尊告曰：「可得。周那！<a class="t" id="t0428a27"></a>更有七福出於世間，得大福祐，得大果報，<a class="t" id="t0428a28"></a>得大名譽，得大功德。云何為七？周那！有信<a class="t" id="t0428a29"></a>族姓男、族姓女，聞如來、如來弟子遊於某處，<a class="t" id="t0428b01"></a>聞已歡喜，極懷踊躍。周那！是謂第一出世間<a class="t" id="t0428b02"></a>福，得大福祐，得大果報，得大名譽，得大功<a class="t" id="t0428b03"></a>德。</p>
<p><a class="t-linehead" id="t-linehead0428b03"></a>「復次，周那！有信族姓男、族姓女，聞如<a class="t" id="t0428b04"></a>來、如來弟子欲從彼至此，聞已歡喜，極懷<a class="t" id="t0428b05"></a>踊躍。周那！是謂第二出世間福，得大福<a class="t" id="t0428b06"></a>祐，得大果報，得大名譽，得大功德。</p>
<p><a class="t-linehead" id="t-linehead0428b06"></a>「復次，周<a class="t" id="t0428b07"></a>那！有信族姓男、族姓女，聞如來、如來弟子<a class="t" id="t0428b08"></a>已從彼至此，聞已歡喜，極懷踊躍，以清<a class="t" id="t0428b09"></a>淨心躬往奉見，禮敬供養，既供養已，受三自<a class="t" id="t0428b10"></a>歸於佛、法及比丘眾，而受禁戒。周那！是<a class="t" id="t0428b11"></a>謂第七出世間福，得大福祐，得大果報，得<a class="t" id="t0428b12"></a>大名譽，得大功德。</p>
<p><a class="t-linehead" id="t-linehead0428b12"></a>「周那！信族姓男、族姓女<a class="t" id="t0428b13"></a>若得此七世間之福及更有七出世間福<a class="t" id="t0428b14"></a>者，其福不可數，有爾所福，爾所福果，爾所<a class="t" id="t0428b15"></a>福報，唯不可限、不可量、不可得大福之<a class="t" id="t0428b16"></a>數。周那！譬如從閻浮洲有五河流：一曰恒<a class="t" id="t0428b17"></a>伽，二曰搖尤那，三曰舍勞浮，四曰阿夷羅婆<a class="t" id="t0428b18"></a>提，五曰摩企，流入大海，於其中間水不可<a class="t" id="t0428b19"></a>數，有爾所升斛，唯不可限，不可量、不可<a class="t" id="t0428b20"></a>得大水之數。周那！如是信族姓男、族姓女<a class="t" id="t0428b21"></a>若得此七世間之福及更有七出世間福<a class="t" id="t0428b22"></a>者，其福不可數，有爾所福，爾所福果，爾<a class="t" id="t0428b23"></a>所福報，唯不可限、不可量、不可得大福<a class="t" id="t0428b24"></a>之數。」</p>
<p><a class="t-linehead" id="t-linehead0428b24"></a>爾時，世尊而說頌曰：</p><a class="t" id="t0428b25"></a>
<blockquote class="gatha">
<p>「恒伽之河，　　清淨易渡，<a class="t" id="t0428b26"></a><br>
海多珍寶，　　眾水中王。<a class="t" id="t0428b27"></a><br>
猶若河水，　　世人敬奉，<a class="t" id="t0428b28"></a><br>
諸川所歸，　　引入大海。<a class="t" id="t0428b29"></a><br>
如是人者，　　施衣飲食，<a class="t" id="t0428c01"></a><br>
床<span class="gaiji">［木＊翕］<!--gaiji,,1[木*翕],2&#x3BD3;,3--></span>茵褥，　　及諸坐具。<a class="t" id="t0428c02"></a><br>
無量福報，　　將至妙處，<a class="t" id="t0428c03"></a><br>
猶若河水，　　引入大海。」</p></blockquote><a class="t" id="t0428c04"></a>
<p><a class="t-linehead" id="t-linehead0428c04"></a>佛說如是。尊者摩訶周那及諸比丘，聞佛所<a class="t" id="t0428c05"></a>說，歡喜奉行。</p><a class="t" id="t0428c06"></a>
<p class="endsutta"><a class="t-linehead" id="t-linehead0428c06"></a>世間福經第七竟<span class="t-note">（九百九十三字）</span></p><a class="t" id="t0428c07"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>