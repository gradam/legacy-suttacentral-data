<!DOCTYPE html>
<html><head><meta charset="utf8"><title></title></head><body><div id="text" lang="lzh"><section class="sutta" id="ma23">
<article>
<div class="mirror hgroup">
<p class="division">
<span class="mirror-left latin">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left latin">Chapter 3</span>
<span class="mirror-right">舍梨子相應品</span></p>
<h1 class="mirror-row">
<span class="mirror-left latin">23. Wisdom</span>
<span class="mirror-right">（二三）智經</span></h1>
</div>
<p><a class="t-linehead" id="t-linehead0451a01"></a>我<a class="t" id="t0451a02"></a>聞如是：</p>
<p><a class="t-linehead" id="t-linehead0451a02"></a>一時，佛遊舍衛國，在勝林給孤獨<a class="t" id="t0451a03"></a>園。</p>
<p><a class="t-linehead" id="t-linehead0451a03"></a>爾時，牟利破群<span class="gaiji">［少／兔］<!--gaiji,,1[少/兔],2&#x3779;,3--></span>比丘捨戒罷道，黑齒<a class="t" id="t0451a04"></a>比丘聞牟利破群<span class="gaiji">［少／兔］<!--gaiji,,1[少/兔],2&#x3779;,3--></span>比丘捨戒罷道，即詣<a class="t" id="t0451a05"></a>尊者舍梨子所，稽首禮足，却坐一面，坐已，<a class="t" id="t0451a06"></a>白曰：「尊者舍梨子！當知牟利破群<span class="gaiji">［少／兔］<!--gaiji,,1[少/兔],2&#x3779;,3--></span>比丘<a class="t" id="t0451a07"></a>捨戒罷道。」</p>
<p><a class="t-linehead" id="t-linehead0451a07"></a>尊者舍梨子曰：「牟利破群<span class="gaiji">［少／兔］<!--gaiji,,1[少/兔],2&#x3779;,3--></span>比<a class="t" id="t0451a08"></a>丘於此法中而愛樂耶？」</p>
<p><a class="t-linehead" id="t-linehead0451a08"></a>黑齒比丘問曰：「尊<a class="t" id="t0451a09"></a>者舍梨子！於此法中而愛樂耶？」</p>
<p><a class="t-linehead" id="t-linehead0451a09"></a>尊者舍梨子<a class="t" id="t0451a10"></a>答曰：「黑齒！我於此法無有疑惑。」</p>
<p><a class="t-linehead" id="t-linehead0451a10"></a>黑齒比丘<a class="t" id="t0451a11"></a>即復問曰：「尊者舍梨子！於當來事復云何耶？」</p><a class="t" id="t0451a12"></a>
<p><a class="t-linehead" id="t-linehead0451a12"></a>尊者舍梨子答曰：「黑齒！我於來事亦無猶<a class="t" id="t0451a13"></a>預。」</p>
<p><a class="t-linehead" id="t-linehead0451a13"></a>黑齒比丘聞如是已，即從坐起，往詣佛<a class="t" id="t0451a14"></a>所，稽首作禮，却坐一面，白曰：「世尊！尊者舍<a class="t" id="t0451a15"></a>梨子今自稱說得智，生已盡，梵行已立，所作<a class="t" id="t0451a16"></a>已辦，不更受有，知如真。」</p>
<p><a class="t-linehead" id="t-linehead0451a16"></a>世尊聞已，告一比<a class="t" id="t0451a17"></a>丘：「汝往舍梨子所，語：『舍梨子！世尊呼汝。』」</p>
<p><a class="t-linehead" id="t-linehead0451a17"></a>一<a class="t" id="t0451a18"></a>比丘受教已，即從坐起，禮佛而去，往詣尊<a class="t" id="t0451a19"></a>者舍梨子所，白曰：「世尊呼尊者舍梨子。」尊<a class="t" id="t0451a20"></a>者舍梨子聞已，即往詣佛，稽首作禮，却坐一<a class="t" id="t0451a21"></a>面。</p>
<p><a class="t-linehead" id="t-linehead0451a21"></a>世尊問曰：「舍梨子！汝今實自稱說得智，生<a class="t" id="t0451a22"></a>已盡，梵行已立，所作已辦，不更受有，知如真<a class="t" id="t0451a23"></a>耶？」</p>
<p><a class="t-linehead" id="t-linehead0451a23"></a>尊者舍梨子白曰：「世尊！不以此文，不以<a class="t" id="t0451a24"></a>此句，我但說義。」</p>
<p><a class="t-linehead" id="t-linehead0451a24"></a>世尊告曰：「舍梨子！族姓子<a class="t" id="t0451a25"></a>隨其方便稱說，得智者即說得智。」</p>
<p><a class="t-linehead" id="t-linehead0451a25"></a>尊者舍<a class="t" id="t0451a26"></a>梨子白曰：「世尊！我向已說，不以此文，不以<a class="t" id="t0451a27"></a>此句，我但說義。」</p>
<p><a class="t-linehead" id="t-linehead0451a27"></a>世尊問曰：「舍梨子！若諸梵<a class="t" id="t0451a28"></a>行來問汝言：『尊者舍梨子！云何知、云何見，自<a class="t" id="t0451a29"></a>稱說得智，生已盡，梵行已立，所作已辦，不更<a class="t" id="t0451b01"></a>受有，知如真耶？』舍梨子！汝聞此已當云何<a class="t" id="t0451b02"></a>答？」</p>
<p><a class="t-linehead" id="t-linehead0451b02"></a>尊者舍梨子白曰：「世尊！若諸梵行來問我<a class="t" id="t0451b03"></a>言：『尊者舍梨子！云何知、云何見，自稱說得智，<a class="t" id="t0451b04"></a>生已盡，梵行已立，所作已辦，不更受有，知如<a class="t" id="t0451b05"></a>真？』世尊！我聞此已，當如是答：『諸賢！生者有<a class="t" id="t0451b06"></a>因，此生因盡，知生因盡已，我自稱說得智，<a class="t" id="t0451b07"></a>生已盡，梵行已立，所作已辦，不更受有，知如<a class="t" id="t0451b08"></a>真。』世尊！若諸梵行來問如此，我當如是答。」</p><a class="t" id="t0451b09"></a>
<p><a class="t-linehead" id="t-linehead0451b09"></a>世尊歎曰：「善哉！善哉！舍梨子！若諸梵行來問<a class="t" id="t0451b10"></a>如此，汝應如是答。所以者何？如此說者，當<a class="t" id="t0451b11"></a>知是義。」</p>
<p><a class="t-linehead" id="t-linehead0451b11"></a>世尊問曰：「舍梨子！若諸梵行來問<a class="t" id="t0451b12"></a>汝言：『尊者舍梨子！生者何因何緣，為從何<a class="t" id="t0451b13"></a>生，以何為本？』汝聞此已，當云何答？」</p>
<p><a class="t-linehead" id="t-linehead0451b13"></a>尊者舍<a class="t" id="t0451b14"></a>梨子白曰：「世尊！若諸梵行來問我言：『尊者舍<a class="t" id="t0451b15"></a>梨子！生者何因何緣，為從何生，以何為本？』<a class="t" id="t0451b16"></a>世尊！我聞此已，當如是答：『諸賢！生者因<a class="t" id="t0451b17"></a>有緣有，從有而生，以有為本。』世尊！若諸梵<a class="t" id="t0451b18"></a>行來問如此，我當如是答。」</p>
<p><a class="t-linehead" id="t-linehead0451b18"></a>世尊歎曰：「善哉！<a class="t" id="t0451b19"></a>善哉！舍梨子！若諸梵行來問如此，汝應如<a class="t" id="t0451b20"></a>是答。所以者何？如此說者，當知是義。」</p>
<p><a class="t-linehead" id="t-linehead0451b20"></a>世尊<a class="t" id="t0451b21"></a>問曰：「舍梨子！若諸梵行來問汝言：『尊者舍梨<a class="t" id="t0451b22"></a>子！有者何因何緣，為從何生，以何為本？』汝<a class="t" id="t0451b23"></a>聞此已，當云何答？」</p>
<p><a class="t-linehead" id="t-linehead0451b23"></a>尊者舍梨子白曰：「世尊！<a class="t" id="t0451b24"></a>若諸梵行來問我言：『尊者舍梨子！有者何因<a class="t" id="t0451b25"></a>何緣，為從何生，以何為本？』世尊！我聞此<a class="t" id="t0451b26"></a>已，當如是答：『諸賢！有者因受、緣受，從受<a class="t" id="t0451b27"></a>而生，以受為本。』世尊！若諸梵行來問如<a class="t" id="t0451b28"></a>此，我當如是答。」</p>
<p><a class="t-linehead" id="t-linehead0451b28"></a>世尊歎曰：「善哉！善哉！舍梨<a class="t" id="t0451b29"></a>子！若諸梵行來問如此，應如是答。所以者<a class="t" id="t0451c01"></a>何？如此說者，當知是義。」</p>
<p><a class="t-linehead" id="t-linehead0451c01"></a>世尊問曰：「舍梨子！<a class="t" id="t0451c02"></a>若諸梵行來問汝言：『尊者舍梨子！受者何因<a class="t" id="t0451c03"></a>何緣，為從何生，以何為本？』汝聞此已，當<a class="t" id="t0451c04"></a>云何答？」</p>
<p><a class="t-linehead" id="t-linehead0451c04"></a>尊者舍梨子白曰：「世尊！若諸梵行來<a class="t" id="t0451c05"></a>問我言：『尊者舍梨子！受者何因何緣，為從<a class="t" id="t0451c06"></a>何生，以何為本？』世尊！我聞此已，當如是<a class="t" id="t0451c07"></a>答：『諸賢！受者因愛、緣愛，從愛而生，以愛<a class="t" id="t0451c08"></a>為本。』世尊！若諸梵行來問如此，我當如是<a class="t" id="t0451c09"></a>答。」</p>
<p><a class="t-linehead" id="t-linehead0451c09"></a>世尊歎曰：「善哉！善哉！舍梨子！若諸梵行來<a class="t" id="t0451c10"></a>問如此，汝應如是答。所以者何？如此說者，<a class="t" id="t0451c11"></a>當知是義。」</p>
<p><a class="t-linehead" id="t-linehead0451c11"></a>世尊問曰：「舍梨子！若諸梵行來<a class="t" id="t0451c12"></a>問汝言：『尊者舍梨子！云何為愛？』汝聞此已，<a class="t" id="t0451c13"></a>當云何答？」</p>
<p><a class="t-linehead" id="t-linehead0451c13"></a>尊者舍梨子白曰：「世尊！若諸梵行<a class="t" id="t0451c14"></a>來問我言：『尊者舍梨子！云何為愛？』世尊！我<a class="t" id="t0451c15"></a>聞此已，當如是答：『諸賢！謂有三覺，樂覺、<a class="t" id="t0451c16"></a>苦覺、不苦不樂覺，於中樂欲著者，是謂為愛。』<a class="t" id="t0451c17"></a>世尊！若諸梵行來問如此，我當如是答。」</p>
<p><a class="t-linehead" id="t-linehead0451c17"></a>世<a class="t" id="t0451c18"></a>尊歎曰：「善哉！善哉！舍梨子！若諸梵行來問<a class="t" id="t0451c19"></a>如此，汝應如是答。所以者何？如此說者，當<a class="t" id="t0451c20"></a>知是義。」</p>
<p><a class="t-linehead" id="t-linehead0451c20"></a>世尊問曰：「舍梨子！若諸梵行來問汝<a class="t" id="t0451c21"></a>言：『尊者舍梨子！云何知、云何見，於三覺中<a class="t" id="t0451c22"></a>無樂欲著？』汝聞此已，當云何答？」</p>
<p><a class="t-linehead" id="t-linehead0451c22"></a>尊者舍梨<a class="t" id="t0451c23"></a>子白曰：「世尊！若諸梵行來問我言：『尊者舍<a class="t" id="t0451c24"></a>梨子！云何知、云何見，於三覺中無樂欲著？』<a class="t" id="t0451c25"></a>世尊！我聞此已，當如是答：『諸賢！謂此三覺<a class="t" id="t0451c26"></a>無常法、苦法、滅法，無常法即是苦，見苦已，便<a class="t" id="t0451c27"></a>於三覺無樂欲著。』世尊！若諸梵行來問如<a class="t" id="t0451c28"></a>此，我當如是答。」</p>
<p><a class="t-linehead" id="t-linehead0451c28"></a>世尊歎曰：「善哉！善哉！舍梨<a class="t" id="t0451c29"></a>子！若諸梵行來問如此，汝應如是答。所以<a class="t" id="t0452a01"></a>者何？如此說者，當知是義。」</p>
<p><a class="t-linehead" id="t-linehead0452a01"></a>爾時，世尊告曰：<a class="t" id="t0452a02"></a>「舍梨子！此說復有義，可得略答。舍梨子！復<a class="t" id="t0452a03"></a>有何義，此說可得略答？所覺所為，即皆是<a class="t" id="t0452a04"></a>苦。舍梨子！是謂復有義，此說可得略答。」</p>
<p><a class="t-linehead" id="t-linehead0452a04"></a>世<a class="t" id="t0452a05"></a>尊問曰：「舍梨子！若諸梵行來問汝言：『尊者舍<a class="t" id="t0452a06"></a>梨子！云何背不向自稱說得智，生已盡，梵行<a class="t" id="t0452a07"></a>已立，所作已辦，不更受有，知如真？』」</p>
<p><a class="t-linehead" id="t-linehead0452a07"></a>尊者舍<a class="t" id="t0452a08"></a>梨子白曰：「世尊！若諸梵行來問我言：『尊者舍<a class="t" id="t0452a09"></a>梨子！云何背不向自稱說得智，生已盡，梵行<a class="t" id="t0452a10"></a>已立，所作已辦，不更受有，知如真？』世尊！我<a class="t" id="t0452a11"></a>聞此已，當如是答：『諸賢！我自於內背而不<a class="t" id="t0452a12"></a>向則諸愛盡，無驚無怖，無疑無惑，行如是守<a class="t" id="t0452a13"></a>護，如其守護已，不生不善漏。』世尊！若諸梵<a class="t" id="t0452a14"></a>行來問如此，我當如是答。」</p>
<p><a class="t-linehead" id="t-linehead0452a14"></a>世尊歎曰：「善哉！<a class="t" id="t0452a15"></a>善哉！舍梨子！若諸梵行來問如此，汝應如<a class="t" id="t0452a16"></a>是答。所以者何？如此說者，當知是義。」</p>
<p><a class="t-linehead" id="t-linehead0452a16"></a>世尊<a class="t" id="t0452a17"></a>告曰：「舍梨子！復次有義，此說可得略答。若<a class="t" id="t0452a18"></a>諸結沙門所說，彼結非我有，行如是守護，<a class="t" id="t0452a19"></a>如其守護已，不生不善漏。舍梨子！是謂復<a class="t" id="t0452a20"></a>有義，此說可得略答。」世尊說如是已，即<a class="t" id="t0452a21"></a>從坐起，入室燕坐。</p>
<p><a class="t-linehead" id="t-linehead0452a21"></a>世尊入室不久，尊<a class="t" id="t0452a22"></a>者舍梨子告諸比丘：「諸賢！我始未作意，而<a class="t" id="t0452a23"></a>世尊卒問此義，我作是念：『恐不能答。』諸賢！<a class="t" id="t0452a24"></a>我初說一義，便為世尊之所讚可，我復作<a class="t" id="t0452a25"></a>是念：『若世尊一日一夜，以異文異句問我<a class="t" id="t0452a26"></a>此義者，我能為世尊一日一夜，以異文異<a class="t" id="t0452a27"></a>句而答此義；若世尊二、三、四，至七日七夜，<a class="t" id="t0452a28"></a>以異文異句問我此義者，我亦能為世尊<a class="t" id="t0452a29"></a>二、三、四，至七日七夜，以異文異句而答此<a class="t" id="t0452b01"></a>義。』」</p>
<p><a class="t-linehead" id="t-linehead0452b01"></a>黑齒比丘聞尊者舍梨子說如是已，即<a class="t" id="t0452b02"></a>從坐起，疾詣佛所，白世尊曰：「世尊入室<a class="t" id="t0452b03"></a>不久，尊者舍梨子所說至高，一向師子吼：『諸<a class="t" id="t0452b04"></a>賢！我始未作意，而世尊卒問此義，我作是<a class="t" id="t0452b05"></a>念：「恐不能答。」諸賢！我初說一義，便為世尊<a class="t" id="t0452b06"></a>之所讚可，我復作是念：「若世尊一日一夜，<a class="t" id="t0452b07"></a>以異文異句問我此義者，我能為世尊一<a class="t" id="t0452b08"></a>日一夜，以異文異句而答此義。諸賢！若世<a class="t" id="t0452b09"></a>尊二、三、四，至七日七夜，以異文異句問我<a class="t" id="t0452b10"></a>此義者，我亦能為世尊二、三、四，至七日七<a class="t" id="t0452b11"></a>夜，以異文異句而答此義。」』」</p>
<p><a class="t-linehead" id="t-linehead0452b11"></a>世尊告曰：「黑齒！<a class="t" id="t0452b12"></a>如是，如是。若我一日一夜，以異文異句問<a class="t" id="t0452b13"></a>舍梨子比丘此義者，舍梨子比丘必能為我<a class="t" id="t0452b14"></a>一日一夜，以異文異句而答此義。黑齒！若<a class="t" id="t0452b15"></a>我二、三、四，至七日七夜，以異文異句問舍<a class="t" id="t0452b16"></a>梨子比丘此義者，舍梨子比丘亦能為我二、<a class="t" id="t0452b17"></a>三、四，至七日七夜，以異文異句而答此義。<a class="t" id="t0452b18"></a>所以者何？黑齒！舍梨子比丘深達法界故。」</p><a class="t" id="t0452b19"></a>
<p><a class="t-linehead" id="t-linehead0452b19"></a>佛說如是。尊者舍梨子及諸比丘，聞佛所<a class="t" id="t0452b20"></a>說，歡喜奉行。</p><a class="t" id="t0452b21"></a>
<p class="endsutta"><a class="t-linehead" id="t-linehead0452b21"></a>智經第三竟<span class="t-note">（一千一百六十九字）</span></p><a class="t" id="t0452b22"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>