<!DOCTYPE html>
<html><head><meta charset="utf8"><title></title></head><body><div id="text" lang="zh"><section class="sutta" id="ma73">
<article>
<div class="mirror hgroup">
<p class="division">
<span class="mirror-left">Madhyamāgama</span>
<span class="mirror-right">中阿含經</span></p>
<p class="mirror-row">
<span class="mirror-left">Chapter 7</span>
<span class="mirror-right">長壽王品</span></p>
<h1 class="mirror-row">
<span class="mirror-left">73. </span>
<span class="mirror-right">（七三）天經</span></h1>
</div><p class="suttainfo"><span class="t-juanname">中阿含經卷第十八</span></p><a class="t" id="t0539b17"></a><a class="t" id="t0539b18"></a>
<p><span class="t-byline">東晉罽賓三藏瞿曇僧伽提婆譯</span></p><a class="t" id="t0539b19"></a><a class="t" id="t0539b21"></a>
<p><a class="t-linehead" id="t-linehead0539b21"></a>我聞如是：</p>
<p>一時，佛遊枝提瘦，在水渚林中。</p><a class="t" id="t0539b22"></a>
<p><a class="t-linehead" id="t-linehead0539b22"></a>爾時，世尊告諸比丘：「我本未得覺無上正真<a class="t" id="t0539b23"></a>道時，而作是念：『我寧可得生其光明，因其<a class="t" id="t0539b24"></a>光明而見形色。如是我智見極大明淨。』我<a class="t" id="t0539b25"></a>為智見極明淨故，便在遠離獨住，心無放<a class="t" id="t0539b26"></a>逸，修行精勤。我因在遠離獨住，心無放逸，<a class="t" id="t0539b27"></a>修行精勤故，即得光明，便見形色也。然我<a class="t" id="t0539b28"></a>未與彼天共同集會，未相慰勞，未有所<a class="t" id="t0539b29"></a>論說，未有所答對。</p>
<p><a class="t-linehead" id="t-linehead0539b29"></a>「我復作是念：『我寧可<a class="t" id="t0539c01"></a>得生其光明，因其光明而見形色，及<a class="t" id="t0539c02"></a>與彼天共同集會，共相慰勞，有所論說，有<a class="t" id="t0539c03"></a>所答對。如是我智見極大明淨。』我為智見<a class="t" id="t0539c04"></a>極明淨故，便在遠離獨住，心無放逸，修行<a class="t" id="t0539c05"></a>精勤。我因在遠離獨住，心無放逸，修行精<a class="t" id="t0539c06"></a>勤故，即得光明，便見形色，及與彼天共同<a class="t" id="t0539c07"></a>集會，共相慰勞，有所論說，有所答對也。然<a class="t" id="t0539c08"></a>我不知彼天如是姓、如是字、如是生。</p>
<p><a class="t-linehead" id="t-linehead0539c08"></a>「我復<a class="t" id="t0539c09"></a>作是念：『我寧可得生其光明，因其光明而<a class="t" id="t0539c10"></a>見形色，及與彼天共同集會，共相慰勞，有<a class="t" id="t0539c11"></a>所論說，有所答對；亦知彼天如是姓、如是<a class="t" id="t0539c12"></a>字、如是生。如是我智見極大明淨。』我為智<a class="t" id="t0539c13"></a>見極明淨故，便在遠離獨住，心無放逸，修<a class="t" id="t0539c14"></a>行精勤。我因在遠離獨住，心無放逸，修行<a class="t" id="t0539c15"></a>精勤故，即得光明，便<span class="corr" title="[具&gt;見]">見</span>形色，及與彼天共<a class="t" id="t0539c16"></a>同集會，共相慰勞，有所論說，有所答對；亦<a class="t" id="t0539c17"></a>知彼天如是姓、如是字、如是生也。然我不<a class="t" id="t0539c18"></a>知彼天如是食、如是受苦樂。</p>
<p><a class="t-linehead" id="t-linehead0539c18"></a>「我復作是念：<a class="t" id="t0539c19"></a>『我寧可得生其光明，因其光明而見形色，<a class="t" id="t0539c20"></a>及與彼天共同集會，共相慰勞，有所論說，<a class="t" id="t0539c21"></a>有所答對；亦知彼天如是姓、如是字、如是<a class="t" id="t0539c22"></a>生；亦知彼天如是食、如是受苦樂。如是我<a class="t" id="t0539c23"></a>智見極大明淨。』我為智見極明淨故，便在<a class="t" id="t0539c24"></a>遠離獨住，心無放逸，修行精勤。我因在遠<a class="t" id="t0539c25"></a>離獨住，心無放逸，修行精勤故，即得光明，<a class="t" id="t0539c26"></a>便見形色，及與彼天共同集會，共相慰勞，<a class="t" id="t0539c27"></a>有所論說，有所答對；亦知彼天如是姓、<a class="t" id="t0539c28"></a>如是字、如是生；亦知彼天如是食、如是<a class="t" id="t0539c29"></a>受苦樂也。然我不知彼天如是長壽、如是<a class="t" id="t0540a01"></a>久住、如是命盡。</p>
<p><a class="t-linehead" id="t-linehead0540a01"></a>「我復作是念：『我寧可得生<a class="t" id="t0540a02"></a>其光明，因其光明而見形色，及與彼天共<a class="t" id="t0540a03"></a>同集會，共相慰勞，有所論說，有所答對；亦<a class="t" id="t0540a04"></a>知彼天如是姓、如是字、如是生；亦知彼天<a class="t" id="t0540a05"></a>如是食、如是受苦樂，亦知彼天如是長壽、<a class="t" id="t0540a06"></a>如是久住、如是命盡。如是我智見極大明<a class="t" id="t0540a07"></a>淨。』我為智見極明淨故，便在遠離獨住，心<a class="t" id="t0540a08"></a>無放逸，修行精勤。我因在遠離獨住，心無<a class="t" id="t0540a09"></a>放逸，修行精勤故，即得光明，便見形色，及<a class="t" id="t0540a10"></a>與彼天共同集會，共相慰勞，有所論說，有<a class="t" id="t0540a11"></a>所答對；亦知彼天如是姓、如是字、如是生；<a class="t" id="t0540a12"></a>亦知彼天如是食、如是受苦樂；亦知彼<a class="t" id="t0540a13"></a>天如是長壽、如是久住、如是命盡也。然我<a class="t" id="t0540a14"></a>不知彼天作如是如是業已，死此生彼。</p><a class="t" id="t0540a15"></a>
<p><a class="t-linehead" id="t-linehead0540a15"></a>「我復作是念：『我寧可得生其光明，因其光<a class="t" id="t0540a16"></a>明而見形色，及與彼天共同集會，共相<a class="t" id="t0540a17"></a>慰勞，有所論說，有所答對；亦知彼天如<a class="t" id="t0540a18"></a>是姓、如是字、如是生；亦知彼天如是食、如<a class="t" id="t0540a19"></a>是受苦樂；亦知彼天如是長壽、如是久住、<a class="t" id="t0540a20"></a>如是命盡；亦知彼天作如是如是業已，死<a class="t" id="t0540a21"></a>此生彼。如是我智見極大明淨。』我為智<a class="t" id="t0540a22"></a>見極明淨故，便在遠離獨住，心無放逸，修<a class="t" id="t0540a23"></a>行精勤。我因在遠離獨住，心無放逸，修行<a class="t" id="t0540a24"></a>精勤故，即得光明，便見形色，及與彼天共<a class="t" id="t0540a25"></a>同集會，共相慰勞，有所論說，有所答對；亦<a class="t" id="t0540a26"></a>知彼天如是姓、如是字、如是生；亦知彼天<a class="t" id="t0540a27"></a>如是食、如是受苦樂；亦知彼天如是長壽、<a class="t" id="t0540a28"></a>如是久住、如是命盡；亦知彼天作如是如<a class="t" id="t0540a29"></a>是業已，死此生彼也。然我不知彼天、彼彼<a class="t" id="t0540b01"></a>天中。</p>
<p><a class="t-linehead" id="t-linehead0540b01"></a>「我復作是念：『我寧可得生其光明，因<a class="t" id="t0540b02"></a>其光明而見形色，及與彼天共同集會，<a class="t" id="t0540b03"></a>共相慰勞，有所論說，有所答對；亦知彼天<a class="t" id="t0540b04"></a>如是姓、如是字、如是生；亦知彼天如是食、<a class="t" id="t0540b05"></a>如是受苦樂；亦知彼天如是長壽、如是久<a class="t" id="t0540b06"></a>住、如是命盡；亦知彼天作如是如是業已，<a class="t" id="t0540b07"></a>死此生彼；亦知彼天、彼彼天中。如是我智<a class="t" id="t0540b08"></a>見極大明淨。』我為智見極明淨故，便在遠<a class="t" id="t0540b09"></a>離獨住，心無放逸，修行精勤。我因在遠離<a class="t" id="t0540b10"></a>獨住，心無放逸，修行精勤故，即得光明，便<a class="t" id="t0540b11"></a>見形色，及與彼天共同集會，共相慰勞，有<a class="t" id="t0540b12"></a>所論說，有所答對；亦知彼天如是姓、如是<a class="t" id="t0540b13"></a>字、如是生；亦知彼天如是食、如是受苦樂；<a class="t" id="t0540b14"></a>亦知彼天如是長壽、如是久住、如是命盡；<a class="t" id="t0540b15"></a>亦知彼天作如是如是業已，死此生彼；<a class="t" id="t0540b16"></a>亦知彼天、彼彼天中也。然我不知彼天上，<a class="t" id="t0540b17"></a>我曾生中、未曾生中。</p>
<p><a class="t-linehead" id="t-linehead0540b17"></a>「我復作是念：『我寧可<a class="t" id="t0540b18"></a>得生其光明，因其光明而見形色，及與彼<a class="t" id="t0540b19"></a>天共同集會，共相慰勞，有所論說，有所答<a class="t" id="t0540b20"></a>對；亦知彼天如是姓、如是字、如是生；亦知<a class="t" id="t0540b21"></a>彼天如是食、如是受苦樂；亦知彼天如是<a class="t" id="t0540b22"></a>長壽、如是久住、如是命盡；亦知彼天作如<a class="t" id="t0540b23"></a>是如是業已，死此生彼；亦知彼天、彼彼天<a class="t" id="t0540b24"></a>中；亦知彼天上，我曾生中、未曾生中。如是<a class="t" id="t0540b25"></a>我智見極大明淨。』我為智見極明淨故，便<a class="t" id="t0540b26"></a>在遠離獨住，心無放逸，修行精勤。我因在<a class="t" id="t0540b27"></a>遠離獨住，心無放逸，修行精勤故，即得光<a class="t" id="t0540b28"></a>明，便見形色，及與彼天共同集會，共相慰<a class="t" id="t0540b29"></a>勞，有所論說，有所答對；亦知彼天如是<a class="t" id="t0540c01"></a>姓、如是字、如是生；亦知彼天如是食、如是<a class="t" id="t0540c02"></a>受苦樂；亦知彼天如是長壽、如是久住、如<a class="t" id="t0540c03"></a>是命盡；亦知彼天作如是如是業已，死此<a class="t" id="t0540c04"></a>生彼；亦知彼天、彼彼天中；亦知彼天上，我<a class="t" id="t0540c05"></a>曾生中、未曾生中也。</p>
<p><a class="t-linehead" id="t-linehead0540c05"></a>「若我不正知得此<a class="t" id="t0540c06"></a>八行者，便不可一向說得，亦不知我得<a class="t" id="t0540c07"></a>覺無上正真之道；我亦於此世間，諸天、魔、梵、<a class="t" id="t0540c08"></a>沙門、梵志不能出過其上；我亦不得解脫<a class="t" id="t0540c09"></a>種種解脫；我亦未離諸顛倒，未生已盡、梵<a class="t" id="t0540c10"></a>行已立、所作已辦、不更受有，知如真。若我<a class="t" id="t0540c11"></a>正知得此八行者，便可一向說得，亦知我<a class="t" id="t0540c12"></a>得覺無上正真之道；我亦於此世間，諸天、魔、<a class="t" id="t0540c13"></a>梵、沙門、梵志出過其上；我亦得解脫種種<a class="t" id="t0540c14"></a>解脫，我心已離諸顛倒，生已盡，梵行已立，所<a class="t" id="t0540c15"></a>作已辦，不更受有，知如真。」</p>
<p><a class="t-linehead" id="t-linehead0540c15"></a>佛說如是。彼諸<a class="t" id="t0540c16"></a>比丘聞佛所說，歡喜奉行。</p><a class="t" id="t0540c17"></a>
<p class="endsutta"><a class="t-linehead" id="t-linehead0540c17"></a>天經第二竟<span class="t-note">（千七百七十四字）</span></p><a class="t" id="t0540c18"></a>
</article><aside id="metaarea"><p>This Madhyamāgama (中阿含經 ) of the Sarvāstivāda school was translated in the Eastern Jin dynasty in 397–398 CE by Gautama Saṃghadeva (僧伽提婆) and a team including Saṅgharakṣa as reciter and Daoci, Libao, and Kanghua as scribes.</p><p>The text is from <a href="http://tripitaka.cbeta.org/T01n0026" target="_blank">CBETA</a>, which is based on the Taishō edition of the Chinese canon.</p></aside>
</section>
</div></body></html>