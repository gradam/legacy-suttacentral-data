<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t93">
<article>
<div class="hgroup mirror"><h1 class="mirror-row"><span class="mirror-left latin">T93</span>
<span class="mirror-right">佛說邪見經</span></h1></div>　<a class="t" id="t0917a04"></a><a class="t" id="t0917a05"></a><a class="t" id="t0917a06"></a><a class="t" id="t0917a07"></a><p class="suttainfo"><span class="t-juanname">佛說邪見經</span><br><a class="t" id="t0917a08"></a><a class="t" id="t0917a09"></a>
<span class="t-byline">失譯人名今附東晉錄</span></p><a class="t" id="t0917a10"></a>
<p><a class="t-linehead" id="t-linehead0917a10"></a>聞如是：</p>
<p>一時，尊者阿難，在羅閱祇城迦蘭陀<a class="t" id="t0917a11"></a>竹園。世尊般涅槃不久，於是有異邪命，是尊<a class="t" id="t0917a12"></a>者阿難<span class="gaiji">［髟／囪／心］<!--gaiji,,1[髟／囪／心],2&#x29BB0;,3--></span>角友，中食後行彷徉而行至尊者<a class="t" id="t0917a13"></a>阿難所，到已共尊者阿難面相慰勞。面相慰<a class="t" id="t0917a14"></a>勞已，却坐一面。彼邪命却坐一面已，語尊者<a class="t" id="t0917a15"></a>阿難曰：「我欲有所問，聽我所問。」</p>
<p><a class="t-linehead" id="t-linehead0917a15"></a>「當問，賢者！」邪<a class="t" id="t0917a16"></a>命聞已知之。</p>
<p><a class="t-linehead" id="t-linehead0917a16"></a>「此阿難！彼沙門瞿曇！棄邪見、除<a class="t" id="t0917a17"></a>邪見，不記說世間有常、世間無常，世間有邊、<a class="t" id="t0917a18"></a>世間無邊，命是身是、命異身異，有如此命終、<a class="t" id="t0917a19"></a>無有命終，有此、無有此，無、有命終。此阿難！彼<a class="t" id="t0917a20"></a>沙門瞿曇！知邪見，應如此知耶？」</p>
<p><a class="t-linehead" id="t-linehead0917a20"></a>「此婆羅門！彼<a class="t" id="t0917a21"></a>世尊有智、有知見，如來、無所著、等正覺，棄邪<a class="t" id="t0917a22"></a>見、除邪見，不記說世間有常至無有命終。此<a class="t" id="t0917a23"></a>婆羅門！彼世尊有智、有見知，此邪見，如來、無<a class="t" id="t0917a24"></a>所著、等正覺應如此知。」</p>
<p><a class="t-linehead" id="t-linehead0917a24"></a>「此阿難！彼沙門瞿曇！<a class="t" id="t0917a25"></a>棄邪見、除邪見，不記說世間有常至無有命<a class="t" id="t0917a26"></a>終。云何，阿難！彼沙門瞿曇，知此邪見？此云何<a class="t" id="t0917a27"></a>知？」</p>
<p><a class="t-linehead" id="t-linehead0917a27"></a>「此婆羅門！彼世尊有智、有見，如來、無所著、<a class="t" id="t0917a28"></a>等正覺，棄邪見、除邪見，不記說世間有常至<a class="t" id="t0917a29"></a>無有命終。此婆羅門！此邪見者，相應、等相應，<a class="t" id="t0917b01"></a>如是趣、如是生，及後世。此婆羅門！彼世尊如<a class="t" id="t0917b02"></a>是知，有知、有見，如來、無所著、等正覺，知邪見，<a class="t" id="t0917b03"></a>當如是知。」</p>
<p><a class="t-linehead" id="t-linehead0917b03"></a>「是故，阿難！我今歸汝。」</p>
<p>「汝婆羅門！莫<a class="t" id="t0917b04"></a>歸於我，如我所歸世尊，汝亦當歸之。」</p>
<p><a class="t-linehead" id="t-linehead0917b04"></a>「是故，<a class="t" id="t0917b05"></a>阿難！我今便歸彼世尊、法及比丘僧，我於彼<a class="t" id="t0917b06"></a>世尊<span class="corr" title="[&gt;為] cf.【麗】">為</span>優婆塞，從今日始離於殺，今日歸尊者。」</p><a class="t" id="t0917b07"></a>
<p><a class="t-linehead" id="t-linehead0917b07"></a>阿難如是說。彼邪命聞尊者阿難所說，歡喜<a class="t" id="t0917b08"></a>而樂。</p><a class="t" id="t0917b09"></a>
<p class="endsutta"><span class="t-juanname">佛說邪見經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
