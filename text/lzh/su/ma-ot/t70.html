<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t70">
<article>
<div class="hgroup mirror"><h1 class="mirror-row"><span class="mirror-left latin">T70</span>
<span class="mirror-right">佛說數經</span></h1></div>　<a class="t" id="t0875a09"></a><a class="t" id="t0875a10"></a><a class="t" id="t0875a11"></a><p class="suttainfo"><span class="t-juanname">佛說數經</span><br><a class="t" id="t0875a12"></a><a class="t" id="t0875a13"></a>
<span class="t-byline">西晉沙門釋法炬譯</span></p><a class="t" id="t0875a14"></a>
<p><a class="t-linehead" id="t-linehead0875a14"></a>聞如是：</p>
<p>一時，婆伽婆在舍衛城東園中鹿講<a class="t" id="t0875a15"></a>堂。彼時數婆羅門，中食後行彷徉，而行至世<a class="t" id="t0875a16"></a>尊所。到已，共世尊<span class="corr" title="[而&gt;面] cf.【麗】">面</span>相慰勞。<span class="corr" title="[而&gt;面] cf.【麗】">面</span>相慰勞已，却<a class="t" id="t0875a17"></a>坐一面。彼數婆羅門却坐一面已，白世尊曰：<a class="t" id="t0875a18"></a>「此瞿曇！我欲有所問，聽我所問。」</p>
<p><a class="t-linehead" id="t-linehead0875a18"></a>「聽汝問，婆羅<a class="t" id="t0875a19"></a>門！隨意所樂。」</p>
<p><a class="t-linehead" id="t-linehead0875a19"></a>「此瞿曇！此鹿講堂次第作、次第<a class="t" id="t0875a20"></a>成。瞿曇！此鹿講堂初上減梯，如是二三四。瞿<a class="t" id="t0875a21"></a>曇！如是此鹿講堂次第得上。瞿曇！此御象者，<a class="t" id="t0875a22"></a>次第教授、次第學，謂手執鈎。瞿曇！此乘馬者，<a class="t" id="t0875a23"></a>次第教授、次第學，謂已<span class="gaiji">羈<!--gaiji,羈,1[革＊奇],2&#x4A6D;,3--></span>靽。此瞿曇！謂剎利<a class="t" id="t0875a24"></a>種，次第教授、次第學，謂執弓箭。瞿曇！此婆羅<a class="t" id="t0875a25"></a>門，次第教授、次第學，謂學詩章。瞿曇！我等學<a class="t" id="t0875a26"></a>數，數以存命。若數弟子，謂有小兒，被初一二<a class="t" id="t0875a27"></a>數之，二三二三、若十若百、若增多。如是，瞿曇！<a class="t" id="t0875a28"></a>我等學數，數以存命，次第教授、次第學，謂學<a class="t" id="t0875a29"></a>數。沙門瞿曇！於此法律，以何教授、何所學<a class="t" id="t0875b01"></a>而可知？」</p>
<p><a class="t-linehead" id="t-linehead0875b01"></a>「汝數，目犍連！若作是說，為等說不？<a class="t" id="t0875b02"></a>次第教授、次第學，行戒教學。此目犍連！若作<a class="t" id="t0875b03"></a>是說，為次第說不？於我法律，何以故，此目犍<a class="t" id="t0875b04"></a>連！於我法律次第有教授、次第行戒次第學？<a class="t" id="t0875b05"></a>此目犍連！謂彼為比丘初學不久，至此法律<a class="t" id="t0875b06"></a>亦未從如來教語之。此比丘！身行等淨其行，<a class="t" id="t0875b07"></a>口意等淨其行。此目犍連！若比丘，身行等淨<a class="t" id="t0875b08"></a>其行，口意等淨其行，彼如來無上御之。</p>
<p><a class="t-linehead" id="t-linehead0875b08"></a>「此比<a class="t" id="t0875b09"></a>丘，當內身身相觀行止，至痛意法法相觀<a class="t" id="t0875b10"></a>行止。此目犍連！謂比丘內身身相觀行止，至<a class="t" id="t0875b11"></a>痛意法法相觀行止，彼如來無上御之。</p>
<p><a class="t-linehead" id="t-linehead0875b11"></a>「此<a class="t" id="t0875b12"></a>比丘，當守護根門，自護其意護意念，俱自行<a class="t" id="t0875b13"></a>精進，彼眼見色，當莫受想、莫受他想，謂增上<a class="t" id="t0875b14"></a>因緣故。護眼根無耻貪憂慼意，不在惡不善<a class="t" id="t0875b15"></a>法，彼在中學護於眼根；如是耳鼻舌身意根，<a class="t" id="t0875b16"></a>身意知法，莫受想、莫受他想，謂增上因緣故。<a class="t" id="t0875b17"></a>是意根無耻貪憂慼意，不善法不在意住，彼<a class="t" id="t0875b18"></a>在中學自護意根。此目犍連！若比丘，具足諸<a class="t" id="t0875b19"></a>根門，自護其意，意無染護意，意與念俱等行<a class="t" id="t0875b20"></a>精進，彼眼見色，亦不受想、不受他想，謂增上<a class="t" id="t0875b21"></a>緣故。具足眼根無耻貪憂慼意，不在惡不善<a class="t" id="t0875b22"></a>法，彼在中學自護眼根；如是耳鼻舌身意知<a class="t" id="t0875b23"></a>法，亦不受想，至彼在中學自護意根，彼如來<a class="t" id="t0875b24"></a>無上御之。</p>
<p><a class="t-linehead" id="t-linehead0875b24"></a>「此比丘，過已過當為等行觀，已<a class="t" id="t0875b25"></a>觀屈申持僧伽梨衣鉢，若行若住若坐，若眠<a class="t" id="t0875b26"></a>若覺若說若默，當為等行。此目犍連！若比丘，<a class="t" id="t0875b27"></a>過已過至行於等行，彼如來無上御之。</p>
<p><a class="t-linehead" id="t-linehead0875b27"></a>「此比<a class="t" id="t0875b28"></a>丘，知牀臥已而受之，若在靜處，若在樹下、空<a class="t" id="t0875b29"></a>靜處、山間窟中，露坐草蓐、林間塚間，彼若<a class="t" id="t0875c01"></a>在靜處，依敷尼師檀結加趺坐，正身意願，<a class="t" id="t0875c02"></a>意最在前，除貪嫉意無瞋恚住，莫於他財發<a class="t" id="t0875c03"></a>於貪，謂他物令我有，淨除貪意。如是瞋恚懈<a class="t" id="t0875c04"></a>怠、睡眠調戲羞耻，除疑貪，離邪離疑、離諸猶<a class="t" id="t0875c05"></a>豫法，淨於疑意，彼棄五蓋意著結，智慧羸於<a class="t" id="t0875c06"></a>婬解脫，至住四禪。如是，目犍連！比丘於婬解<a class="t" id="t0875c07"></a>脫至住四禪。如是，目犍連！如來為初學比丘多<a class="t" id="t0875c08"></a>有所益，謂教學教行。</p>
<p><a class="t-linehead" id="t-linehead0875c08"></a>「謂目犍連！彼諸比丘上<a class="t" id="t0875c09"></a>尊，諸王所識，無懈怠住，行於梵行，如來無上<a class="t" id="t0875c10"></a>御之。謂至竟盡有漏盡，一切沙門瞿曇弟子，<a class="t" id="t0875c11"></a>如是教授、如是教學，至竟盡近涅槃。此目犍<a class="t" id="t0875c12"></a>連！非一向或一不或一向。」</p>
<p><a class="t-linehead" id="t-linehead0875c12"></a>「此瞿曇！有何因有<a class="t" id="t0875c13"></a>何緣，言有涅槃求涅槃道？沙門瞿曇！住能教<a class="t" id="t0875c14"></a>授，或一比丘，如是教授、如是教學，至竟盡至<a class="t" id="t0875c15"></a>竟向涅槃，或一不如是。」</p>
<p><a class="t-linehead" id="t-linehead0875c15"></a>「是故，目犍連！我還問<a class="t" id="t0875c16"></a>汝，隨汝所樂而還報之。於目犍連意云何？善<a class="t" id="t0875c17"></a>知退羅閱祇道路不？」</p>
<p><a class="t-linehead" id="t-linehead0875c17"></a>「唯瞿曇！我善知退羅閱<a class="t" id="t0875c18"></a>祇道路。」</p>
<p><a class="t-linehead" id="t-linehead0875c18"></a>「若有人來，欲至羅閱祇到王所，到汝<a class="t" id="t0875c19"></a>所而作是言：『目犍連婆羅門善知數羅閱祇<a class="t" id="t0875c20"></a>行道路，我欲到羅閱祇至王所而問道路。』汝<a class="t" id="t0875c21"></a>當作是言：『汝當以此道正而去，正去已趣彼<a class="t" id="t0875c22"></a>村，趣彼村已至彼處，是故汝次第當至羅閱<a class="t" id="t0875c23"></a>祇。謂於羅閱祇，園地快樂，林快樂地快樂，池<a class="t" id="t0875c24"></a>快樂河水流冷，安隱快樂。當知此、當見此。』彼<a class="t" id="t0875c25"></a>當受汝教等受其教，受教已以彼道直至彼。<a class="t" id="t0875c26"></a>直至彼已，反取邪道背而行。彼於羅閱祇，園<a class="t" id="t0875c27"></a>地快樂至安隱快樂，彼亦不知、彼亦不見。若<a class="t" id="t0875c28"></a>有人來，有王事欲至羅閱祇，而到汝所，當作<a class="t" id="t0875c29"></a>是言：『目犍連婆羅門善知數羅閱祇道路，我<a class="t" id="t0876a01"></a>欲至羅閱祇，我今問汝道。』汝當作是言：『汝以<a class="t" id="t0876a02"></a>此道直而往至，直往已至彼村，至彼村已至<a class="t" id="t0876a03"></a>彼處。彼次第到羅閱祇，謂彼羅閱祇，園地快<a class="t" id="t0876a04"></a>樂至安隱快樂，彼知彼見。』此目犍連！何因何<a class="t" id="t0876a05"></a>緣，有彼羅閱祇？有羅閱祇道路？汝住教授，彼<a class="t" id="t0876a06"></a>初人得教授，亦不受教授，而取邪道背而去，<a class="t" id="t0876a07"></a>謂於羅閱祇，園地快樂至安隱快樂，彼亦不<a class="t" id="t0876a08"></a>知彼亦不見。彼二人如教授，受其教取其道，<a class="t" id="t0876a09"></a>次第到羅閱祇，謂於羅閱祇，園地快樂至安<a class="t" id="t0876a10"></a>隱快樂，彼便知彼便見。」</p>
<p><a class="t-linehead" id="t-linehead0876a10"></a>「此瞿曇！我當如何？<a class="t" id="t0876a11"></a>有彼羅閱祇，有羅閱祇道路，我住教授，彼初<a class="t" id="t0876a12"></a>來人，如所教不受教，取邪道反而往，謂於<a class="t" id="t0876a13"></a>羅閱祇，園地快樂至安隱快樂，彼亦不知彼<a class="t" id="t0876a14"></a>亦不見。彼二人如教授，受其教取其道，次<a class="t" id="t0876a15"></a>第到羅閱祇，謂於羅閱祇，園地快樂至安隱<a class="t" id="t0876a16"></a>快樂，彼當知彼當見。」</p>
<p><a class="t-linehead" id="t-linehead0876a16"></a>「如是，目犍連！我亦當如<a class="t" id="t0876a17"></a>何？有彼涅槃、有涅槃道，我住教授，或一比丘，<a class="t" id="t0876a18"></a>如是教授、如是教令，至竟盡近涅槃；或一不<a class="t" id="t0876a19"></a>如此。此目犍連！謂彼比丘於中受教，於世尊<a class="t" id="t0876a20"></a>眾中受教授所記，謂至竟盡有漏盡。」</p>
<p><a class="t-linehead" id="t-linehead0876a20"></a>「已過<a class="t" id="t0876a21"></a>瞿曇！已過瞿曇！猶若，瞿曇！極好地有娑羅林<a class="t" id="t0876a22"></a>樹，彼守娑羅<span class="corr" title="[&gt;樹] cf.【麗】">樹</span>林者勤修無懈，彼自以力俱彼<a class="t" id="t0876a23"></a>娑羅樹根，以時穿毀視之，以糞投中、以水溉<a class="t" id="t0876a24"></a>之，若有不滿以土滿之，若邊有草拔已棄<a class="t" id="t0876a25"></a>之，若邊有蔓草弊惡曲戾不直，此所防盡<a class="t" id="t0876a26"></a>拔已棄之，謂彼棄新生，極長彼初生，隨時水<a class="t" id="t0876a27"></a>治，以糞投中以水溉之。如是，瞿曇！好地娑羅<a class="t" id="t0876a28"></a>樹林，於後時極大轉增。如是，瞿曇！謂彼人諛<a class="t" id="t0876a29"></a>諂為幻，不信懈怠亂志不定，惡智意亂根不<a class="t" id="t0876b01"></a>定，戒行不勤，不極分別沙門行。沙門瞿曇！不<a class="t" id="t0876b02"></a>共彼宿，不共如此人住。何以故？瞿曇！如是，彼<a class="t" id="t0876b03"></a>人為壞梵行者。<span class="corr" title="[曇瞿&gt;瞿曇]">瞿曇</span>謂彼人無有諛諂，亦無<a class="t" id="t0876b04"></a>有邪意，信行精進，意常住應於定智慧，順敬<a class="t" id="t0876b05"></a>戒學，多分別沙門行。沙門瞿曇！為無所著，共<a class="t" id="t0876b06"></a>如此人宿止。何以故？瞿曇！如此人者，於梵行<a class="t" id="t0876b07"></a>者為應法清淨。猶若，瞿曇！諸有根香，迦羅為<a class="t" id="t0876b08"></a>最上。何以故？瞿曇！彼迦羅諸根香首。猶若，瞿<a class="t" id="t0876b09"></a>曇！諸有娑羅香，赤栴檀是彼之首，何以故？<a class="t" id="t0876b10"></a>瞿曇！諸娑羅香，赤栴檀為首故。猶若，瞿曇！<a class="t" id="t0876b11"></a>諸水中華，青憂鉢為首。何以故？瞿曇！諸水<a class="t" id="t0876b12"></a>華，青憂鉢為首故。猶若，瞿曇！諸陸地華，須<a class="t" id="t0876b13"></a>牟尼婆利師為首。何以故？瞿曇！諸陸地華，<a class="t" id="t0876b14"></a>婆利師為首故。猶若，瞿曇！諸世之論，沙門瞿<a class="t" id="t0876b15"></a>曇論為最。何以故？沙門瞿曇論，能攝一切異<a class="t" id="t0876b16"></a>學故。是故，唯世尊！我今自歸法及比丘僧。唯<a class="t" id="t0876b17"></a>世尊！我今持優婆塞，從今日始盡命離殺生，<a class="t" id="t0876b18"></a>今自歸。」佛如是說。常數目犍連婆羅門聞佛<a class="t" id="t0876b19"></a>所說，歡喜而樂。</p><a class="t" id="t0876b20"></a>
<p class="endsutta"><span class="t-juanname">佛說數經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
