<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t32">
<article>
<div class="hgroup mirror"><h1 class="mirror-row"><span class="mirror-left latin">T32</span>
<span class="mirror-right">佛說四諦經</span></h1></div>　<a class="t" id="t0814b06"></a><a class="t" id="t0814b07"></a><a class="t" id="t0814b08"></a><p class="suttainfo"><span class="t-juanname">佛說四諦經</span><br><a class="t" id="t0814b09"></a><a class="t" id="t0814b10"></a>
<span class="t-byline">後漢安息國三藏安世高譯</span></p><a class="t" id="t0814b11"></a>
<p><a class="t-linehead" id="t-linehead0814b11"></a>聞如是：</p>
<p>一時，佛在舍衛國祇樹給孤獨園。是<a class="t" id="t0814b12"></a>時，佛告諸比丘：「比丘！」應：「唯然。」比丘便從佛<a class="t" id="t0814b13"></a>聞。佛便說是：「比丘！真正法說，為是四諦。具思<a class="t" id="t0814b14"></a>惟見、開了分別發見。若所有比丘過世時，從<a class="t" id="t0814b15"></a>如來無所著正覺是，亦從是正說，為是四諦。<a class="t" id="t0814b16"></a>具思惟見、開了分別發見。從是四諦，若所有<a class="t" id="t0814b17"></a>比丘從後世來者，從如來無所著正覺是，為<a class="t" id="t0814b18"></a>從是正法，真為賢者四諦。具如上說。今有比<a class="t" id="t0814b19"></a>丘見在，如來無所著正覺是，亦從是正諦，說<a class="t" id="t0814b20"></a>如是四諦，具思惟見、開了分別發見。」</p><a class="t" id="t0814b21"></a>
<p><a class="t-linehead" id="t-linehead0814b21"></a>佛復告比丘舍利曰：「比丘！慧、疾慧、走慧、利慧、方<a class="t" id="t0814b22"></a>慧、深徹慧、惡慧，不厭能見慧、珍寶慧隨。比丘<a class="t" id="t0814b23"></a>舍利曰能，比丘舍利曰所，是賢者四諦，平說<a class="t" id="t0814b24"></a>具能。舍利曰比丘為奇人，具說思惟，能見能開，<a class="t" id="t0814b25"></a>能了能分，別發能見，今多少隨道法。是舍利<a class="t" id="t0814b26"></a>曰比丘，最無有過，從邪能還。舍利曰比丘能<a class="t" id="t0814b27"></a>令隨道，目揵連比丘能令竟道；舍利曰比丘<a class="t" id="t0814b28"></a>如母生，目揵連比丘如母供養。當目揵連比<a class="t" id="t0814b29"></a>丘如是覺者，舍利曰、目揵連，當可事、當為供、<a class="t" id="t0814c01"></a>當可往問。舍利曰比丘、目揵連比丘，為同學<a class="t" id="t0814c02"></a>者致樂念，令無有他。」</p>
<p><a class="t-linehead" id="t-linehead0814c02"></a>佛已說如是，從坐起，入<a class="t" id="t0814c03"></a>寺室，頃思惟在。時賢者舍利曰比丘，為利故、<a class="t" id="t0814c04"></a>令佛在世間故，今為說是四諦：「何等為四？<a class="t" id="t0814c05"></a>一為苦，二為習，三為盡，四為道，四諦受行<a class="t" id="t0814c06"></a>令滅苦。何等為，賢者！苦諦？從生苦，從老苦，為<a class="t" id="t0814c07"></a>病苦，為死苦，不哀相逢、苦離哀苦、所求不得<a class="t" id="t0814c08"></a>是亦苦、倉卒五種苦生。賢者！苦生為何等？若<a class="t" id="t0814c09"></a>是人彼彼人種，從生增生，以隨以有欲成，五<a class="t" id="t0814c10"></a>陰已生，命根已得，是名為生。生，賢者！苦。何因<a class="t" id="t0814c11"></a>緣生苦？為生者人令身有故更苦，從更復更，<a class="t" id="t0814c12"></a>從痛復痛，令意更苦。從更復更，從受復受，令<a class="t" id="t0814c13"></a>身意更苦。從更復更，知受復受，令身待受惱。<a class="t" id="t0814c14"></a>從更復更，覺受復受，意念熱惱。從更復更，知<a class="t" id="t0814c15"></a>受復受，令身意熱惱。從更復更，從受苦復<a class="t" id="t0814c16"></a>苦，身熱疲熱惱。從更復更，從受復受，意熱惱<a class="t" id="t0814c17"></a>疲令熱憂。從更復更，從受復受，令身意惱熱<a class="t" id="t0814c18"></a>疲。從念熱惱，從更復更，從受復受，生，賢者！苦<a class="t" id="t0814c19"></a>上說苦，是故說從是有老。</p>
<p><a class="t-linehead" id="t-linehead0814c19"></a>「賢者！苦老為何等？<a class="t" id="t0814c20"></a>所各各疲疲人，其為是老，皺白力動以老，僂<a class="t" id="t0814c21"></a>拄杖、鬢髮墮、黑子生<span class="gaiji">變<!--gaiji,變,1[執／支],2,3--></span><span class="gaiji">變<!--gaiji,變,1[執／支],2,3--></span>、根已熟、身欲壞、<a class="t" id="t0814c22"></a>色已轉、老已壽，是名為老。老，賢者！苦。何因緣<a class="t" id="t0814c23"></a>說老苦？以人老身更苦，從更復更，行受復受，<a class="t" id="t0814c24"></a>意念更苦。從更復更，作受復作受，身意亦苦。<a class="t" id="t0814c25"></a>從更復更，行受復受，身熱惱。從更復更，從受<a class="t" id="t0814c26"></a>復受，意念熱惱。從更復更，從受復受，身意熱<a class="t" id="t0814c27"></a>惱。從更復更，從受復受，身熱疲憂惱。從更相<a class="t" id="t0814c28"></a>更，從受相受，意念熱惱疲惱憂。從更相更，從<a class="t" id="t0814c29"></a>受相受，身意念熱疲憂惱。從更相更，從受復<a class="t" id="t0815a01"></a>受，是故，賢者！說老苦。上說苦，為是故說。</p>
<p><a class="t-linehead" id="t-linehead0815a01"></a>「病，賢<a class="t" id="t0815a02"></a>者！苦。病為何等？有頭病、有腹病、有耳病、有<a class="t" id="t0815a03"></a>鼻病、有口病、有脣病、有舌病、有咽喉病、有<a class="t" id="t0815a04"></a>噦病、有變病、有下病、有熱病、有淋瀝病、有<a class="t" id="t0815a05"></a>顛病、有咽癅病、有尋尋病、有骨節病、有皮<a class="t" id="t0815a06"></a>病、有肪病、有血熱病、有痰病，是亦餘若干，<a class="t" id="t0815a07"></a>皆從猗生，不得離是，皆在著身。病，賢者！苦。何<a class="t" id="t0815a08"></a>因緣病苦？人受故令身更苦，從更復更從受<a class="t" id="t0815a09"></a>復受，意念苦。從更復更，從受復受，并身意念<a class="t" id="t0815a10"></a>更苦。從更復更，從受復受，身熱惱。從更復更，<a class="t" id="t0815a11"></a>從受復受，令意熱惱。從更復更，從受復受，身<a class="t" id="t0815a12"></a>意念熱惱。從更復更，從受復受，身熱疲憂惱。<a class="t" id="t0815a13"></a>從更復更，從受復受，意熱疲憂惱。從更復更，<a class="t" id="t0815a14"></a>從受復受，身意念熱疲憂惱。從更復更，從受<a class="t" id="t0815a15"></a>復受，所說病，賢者！苦。是故說，亦從是因緣有。</p><a class="t" id="t0815a16"></a>
<p><a class="t-linehead" id="t-linehead0815a16"></a>「死，賢者！苦。死為何等？所為人有，所為人有在<a class="t" id="t0815a17"></a>生死，處處為捨身廢壞滅，不復見命，已盡五<a class="t" id="t0815a18"></a>陰、已捨命根、已滅死時，是名為死。賢者！苦，何<a class="t" id="t0815a19"></a>因緣死苦？死者人為身更苦，從更復更，從受<a class="t" id="t0815a20"></a>復受，意念更苦。從更復更，從受復受，身意念<a class="t" id="t0815a21"></a>更苦。從更復更，從受復受，令身熱惱。從更復<a class="t" id="t0815a22"></a>更，從受復受，令意念熱惱。從更復更，從受復<a class="t" id="t0815a23"></a>受，令身意熱惱。從更復更，從受復受，身熱疲<a class="t" id="t0815a24"></a>悔惱。從更復更，從受復受，令身意念熱疲悔<a class="t" id="t0815a25"></a>惱。從更復更，從受復受。死，賢者！苦，為是因緣<a class="t" id="t0815a26"></a>說，亦從是因緣有說。</p><a class="t" id="t0815a27"></a>
<p><a class="t-linehead" id="t-linehead0815a27"></a>「不相哀相逢會，賢者！苦。不相哀相逢會，為何<a class="t" id="t0815a28"></a>等有？賢者！人六自入，不哀不可，是從是相逢<a class="t" id="t0815a29"></a>會。有是一壞相，離本相聚會、共事相離，是為<a class="t" id="t0815b01"></a>苦。如是外亦爾，識亦爾，思亦爾，痛亦爾，思<a class="t" id="t0815b02"></a>想亦爾，念為亦爾，愛亦爾，六行亦爾。有，賢者！<a class="t" id="t0815b03"></a>人為六種持不哀。何等六種？若地種，若水種、<a class="t" id="t0815b04"></a>火種、風種、空種、識種。是一會相，有合聚，共會<a class="t" id="t0815b05"></a>共事，是為苦。不相哀會，賢者！苦。何因緣不相<a class="t" id="t0815b06"></a>哀會，賢者！苦？不相哀共事會，賢者！人令身更<a class="t" id="t0815b07"></a>苦，從更復更，從受復受，令意更苦。從更復更，<a class="t" id="t0815b08"></a>從受復受，令身意念更苦。從更復更，從受復<a class="t" id="t0815b09"></a>受，令身意念熱。從更復更，從受復受，令身熱<a class="t" id="t0815b10"></a>疲苦惱。從更復更，從受復受，令意念熱疲苦<a class="t" id="t0815b11"></a>惱。從更復更，從受復受，令身意念熱疲苦惱。<a class="t" id="t0815b12"></a>從更復更，從受復受，不相哀相逢會，賢者！苦。<a class="t" id="t0815b13"></a>是故所說亦從是，故從是說。</p><a class="t" id="t0815b14"></a>
<p><a class="t-linehead" id="t-linehead0815b14"></a>「哀相別離，賢者！苦。哀別離為何等？有是，賢者！<a class="t" id="t0815b15"></a>人為所，自所入哀，令從是相別離亡，相別相<a class="t" id="t0815b16"></a>離、不相俱，不會、不共居、不相逢、不更，是為苦。<a class="t" id="t0815b17"></a>如是自外亦爾，識亦爾，更愛亦爾，痛亦爾，念<a class="t" id="t0815b18"></a>為亦爾，愛亦爾，六持亦爾。有，賢者！人為哀六<a class="t" id="t0815b19"></a>持，地持、水持、火持、風持、空持、識持，令從是相<a class="t" id="t0815b20"></a>別離亡，相別相離、不會、遠離、不共居、不相會、<a class="t" id="t0815b21"></a>不共更，是為苦。是離，哀賢者！苦，為是故說，亦<a class="t" id="t0815b22"></a>從是因緣說。</p>
<p><a class="t-linehead" id="t-linehead0815b22"></a>「若求不得是亦苦，是故復說。世<a class="t" id="t0815b23"></a>間法，賢者！為人，若意生栽為莫生，是亦可舍。<a class="t" id="t0815b24"></a>老法，賢者！為人，如是欲生為栽莫老，是意不<a class="t" id="t0815b25"></a>舍。病法，賢者！人，病已受為是欲生，令我莫有，<a class="t" id="t0815b26"></a>苦是欲舍。死法者，賢者，人已應受死，有是欲<a class="t" id="t0815b27"></a>生，令我莫死，得不從是舍。有，賢者！人，已生痛，<a class="t" id="t0815b28"></a>不可、不貪、意不用，為是欲生令是所生，痛不<a class="t" id="t0815b29"></a>可貪、意不用，令是為可、令是為欲、令是為意<a class="t" id="t0815c01"></a>不得，從欲斷。有，賢者！人為求思想，亦念不可、<a class="t" id="t0815c02"></a>不用意，不可有是意生，令是意生者，思想求<a class="t" id="t0815c03"></a>不用、不可意、不可為欲是意，用可可意，為令<a class="t" id="t0815c04"></a>我是意當用、當可不得，從是得斷。有是，賢者！<a class="t" id="t0815c05"></a>人，有更用可可意，設有是意生所，是更已生<a class="t" id="t0815c06"></a>用可可意，令是常不離，是欲不當斷。設有，賢<a class="t" id="t0815c07"></a>者！人，生是思想，念愛可意欲，得為是欲生，令<a class="t" id="t0815c08"></a>是思想念生欲可意欲，得令是常堅勿相離，<a class="t" id="t0815c09"></a>令是願莫斷。所求不得是亦苦，是故說亦<a class="t" id="t0815c10"></a>從是因緣故說。</p>
<p><a class="t-linehead" id="t-linehead0815c10"></a>「本為五陰苦，是故復說，令從<a class="t" id="t0815c11"></a>是法。是法非常，厄病為壞，疾、敗、老、不堅、不信，<a class="t" id="t0815c12"></a>欲、轉、離，為是故本五陰苦。過世，賢者！同是苦<a class="t" id="t0815c13"></a>諦，未來世，賢者！亦是苦諦，現在世，賢者！亦是<a class="t" id="t0815c14"></a>苦諦，是無有異，不倒不惑。如有諦如，是如應<a class="t" id="t0815c15"></a>賢者諦賢者諦。賢者！是諦知見解得應，如是<a class="t" id="t0815c16"></a>諦覺，是故名為賢者諦。</p>
<p><a class="t-linehead" id="t-linehead0815c16"></a>「何等為，賢者！苦習<a class="t" id="t0815c17"></a>賢者諦？或人，賢者！六自，入身相愛，彼所愛著<a class="t" id="t0815c18"></a>近往，是為習。如自身，外身亦爾，識更知行<a class="t" id="t0815c19"></a>哀。有，賢者！人為六持愛：一為地、二為水、三為<a class="t" id="t0815c20"></a>火、四為風、五為空、六為識。彼所愛著，相近往<a class="t" id="t0815c21"></a>發，是為習。如是何應？若人在兒子，亦妻、從<a class="t" id="t0815c22"></a>使御者、田地舍宅、坐肆臥具，便息為愛，著近<a class="t" id="t0815c23"></a>更發往求，當知是愛習為苦習賢者諦。過<a class="t" id="t0815c24"></a>世，賢者！時亦是愛習為苦習賢者習，未來<a class="t" id="t0815c25"></a>世時亦是愛習為苦習賢者習，今現世時<a class="t" id="t0815c26"></a>亦是愛習為苦習賢者習。如是不異，如有<a class="t" id="t0815c27"></a>不倒不惑，真諦正如。有，賢者！諦，為賢者諦，更<a class="t" id="t0815c28"></a>見解得，相應如有覺。是故，苦習名為賢者<a class="t" id="t0815c29"></a>諦。</p>
<p><a class="t-linehead" id="t-linehead0815c29"></a>「何等為，賢者！苦盡賢者諦？有，賢者！為人六<a class="t" id="t0816a01"></a>自身中種入，為不受，得從是解，不共更，已斷、<a class="t" id="t0816a02"></a>已捨、相離、已盡、不復望、已滅、寂然，是苦滅。如<a class="t" id="t0816a03"></a>是內身，外亦爾，識相近，更思想，念行望，愛亦<a class="t" id="t0816a04"></a>爾。有，賢者！人六持不愛：一地、二水、三火、四風、<a class="t" id="t0816a05"></a>五空、六識。從是得解，不共更，已斷、已捨、已棄、<a class="t" id="t0816a06"></a>已異、不用、寂然，是為苦盡。是亦為何等？若人<a class="t" id="t0816a07"></a>無有愛著，在兒、在家、在使、在御、田地舍宅、居肆<a class="t" id="t0816a08"></a>臥具、賣買利息，無有愛著，不相近、意生發求，<a class="t" id="t0816a09"></a>無有是，當知是愛盡為苦盡賢者諦。過世，賢<a class="t" id="t0816a10"></a>者！時是亦愛盡為苦盡賢者諦，未來世亦爾，<a class="t" id="t0816a11"></a>今現在世時亦是愛盡為苦盡賢者諦。如<a class="t" id="t0816a12"></a>是不異，如有不惑不倒，真諦是如有，是故苦<a class="t" id="t0816a13"></a>已盡名為賢者諦。</p><a class="t" id="t0816a14"></a>
<p><a class="t-linehead" id="t-linehead0816a14"></a>「何等為，賢者！苦盡受行賢者諦？有是，賢者！八<a class="t" id="t0816a15"></a>種道：一直見、二直治、三直語、四直行、五直業、<a class="t" id="t0816a16"></a>六直方便、七直念、八直定。</p><a class="t" id="t0816a17"></a>
<p><a class="t-linehead" id="t-linehead0816a17"></a>「何等為，賢者！直見？若，賢者！道德弟子為苦念<a class="t" id="t0816a18"></a>苦，為習念習，為盡念盡，為道念道，得分別<a class="t" id="t0816a19"></a>觀，能得法觀，能受想，能觀想，能可想，能受行，<a class="t" id="t0816a20"></a>是名為直見。亦觀持宿，亦念道德，蚤行見<a class="t" id="t0816a21"></a>行悔受止、無為、念寂然、止從不著、如得脫、意<a class="t" id="t0816a22"></a>分別、觀行相、行意在法、觀相不離相會受，是<a class="t" id="t0816a23"></a>名為正直見，是名為道德諦。</p><a class="t" id="t0816a24"></a>
<p><a class="t-linehead" id="t-linehead0816a24"></a>「何等為，賢者！正直治？若，賢者！道德弟子，苦為<a class="t" id="t0816a25"></a>苦念，習為習念，盡為盡念，道為道念，若行<a class="t" id="t0816a26"></a>隨投念復念，是名為直治。亦觀宿命持，亦所<a class="t" id="t0816a27"></a>學行相念、從行觀悔、無為、寂然受、止從無所著、<a class="t" id="t0816a28"></a>得脫意、觀止、所求所投念行隨行，是名為直<a class="t" id="t0816a29"></a>治，是名為道德諦。</p><a class="t" id="t0816b01"></a>
<p><a class="t-linehead" id="t-linehead0816b01"></a>「何等為，賢者！正直語？同，賢者！道德弟子！為從<a class="t" id="t0816b02"></a>苦念苦，為從習念習，為從盡念盡，為從道念<a class="t" id="t0816b03"></a>道，止四口犯、有餘口惡行，從是得止離。止、相<a class="t" id="t0816b04"></a>離、攝守、不可作，不作從受罪，無有罪，已止，是<a class="t" id="t0816b05"></a>為直語。亦復為持宿觀，已入行行念道、從行<a class="t" id="t0816b06"></a>悔意止、無為、度世、寂然、可意、止、無所著，如得解<a class="t" id="t0816b07"></a>脫意分別觀，除四口惡行，離、止、相離、攝守、不<a class="t" id="t0816b08"></a>可作、不作從受罪、無有罪、已止，是名為直語，<a class="t" id="t0816b09"></a>是名為道德諦。</p><a class="t" id="t0816b10"></a>
<p><a class="t-linehead" id="t-linehead0816b10"></a>「何等為，賢者！正直行？念為，賢者！道德弟子，從<a class="t" id="t0816b11"></a>苦為念苦，從習為念習，從盡為念盡，從道為<a class="t" id="t0816b12"></a>念道，除身三惡行亦餘身惡行，從是止、離、<a class="t" id="t0816b13"></a>攝守、不可作、不作從受罪、無有罪、已止，是名<a class="t" id="t0816b14"></a>為直行。亦持觀宿命，亦從道德行，念世間行<a class="t" id="t0816b15"></a>見悔，止、無為、度世見、寂然止、從無為度世、不著、<a class="t" id="t0816b16"></a>如得脫意得觀，除身三惡行亦除身惡行，離、<a class="t" id="t0816b17"></a>止、相離、攝守、不可作、從受罪無有、罪已止，是<a class="t" id="t0816b18"></a>名為正直行，是名為道德諦。</p><a class="t" id="t0816b19"></a>
<p><a class="t-linehead" id="t-linehead0816b19"></a>「何等為，賢者！正直業？若，賢者！道德弟子，苦從<a class="t" id="t0816b20"></a>苦念，苦習從習念，習盡從盡念，盡道從道<a class="t" id="t0816b21"></a>行得念，所不應求、所不可行，若干畜生業，從邪<a class="t" id="t0816b22"></a>行欲自活，是名為邪業。亦持宿命行觀，從行<a class="t" id="t0816b23"></a>得道，念世間行觀悔，止、度世、無為觀、寂然、止得<a class="t" id="t0816b24"></a>度世、不著、如得脫意從得觀，不應求不求，若干<a class="t" id="t0816b25"></a>畜生業行自活命，離、止、相離、攝守、不可作、從受<a class="t" id="t0816b26"></a>罪無有、罪已止，是名為正直業，是名為道德<a class="t" id="t0816b27"></a>諦。</p><a class="t" id="t0816b28"></a>
<p><a class="t-linehead" id="t-linehead0816b28"></a>「何等為，賢者！正直方便？賢者！道德弟子，苦為<a class="t" id="t0816b29"></a>念苦，習為念習，盡為念盡，道為念道，所精<a class="t" id="t0816c01"></a>進、所方便、所出、所住止、所能、所敷、所喜，不毀<a class="t" id="t0816c02"></a>不滅念正止，是名為正直方便。亦有持宿命<a class="t" id="t0816c03"></a>觀，亦從得行念，從世間行見悔，止見、度世、無<a class="t" id="t0816c04"></a>為、寂然、止從、不著、已得道觀解脫意，所精進、<a class="t" id="t0816c05"></a>所方便、所出、所住止、所敷、所喜、不毀滅念正<a class="t" id="t0816c06"></a>攝止，是名為正直方便，是名為道德諦。</p><a class="t" id="t0816c07"></a>
<p><a class="t-linehead" id="t-linehead0816c07"></a>「何等為，賢者！直正念？若，賢者！道德弟子，苦為<a class="t" id="t0816c08"></a>念苦，習為念習，盡為念盡，道為念道，相念從<a class="t" id="t0816c09"></a>念，念念不忘，少言、念不離，是名為正直念。<a class="t" id="t0816c10"></a>亦觀持宿命，亦從得道行，念世間行不可悔，<a class="t" id="t0816c11"></a>攝、止、度世、無為、寂然、止見、一德、無所著、如解脫<a class="t" id="t0816c12"></a>意觀念想念，從念念、念不忘、少言、念不離，是<a class="t" id="t0816c13"></a>名為直正念，是名為道德諦。</p><a class="t" id="t0816c14"></a>
<p><a class="t-linehead" id="t-linehead0816c14"></a>「何等為，賢者！直正定？若，賢者！道德弟子，苦為<a class="t" id="t0816c15"></a>念苦，習為念習，盡為念盡，道為念道，意止<a class="t" id="t0816c16"></a>故不動不走，已攝止故意念在一，是名為直<a class="t" id="t0816c17"></a>正定。亦觀持宿命，亦從得解意念，見世間行<a class="t" id="t0816c18"></a>悔，攝、止、度世、無為、見可如、得無所著、從解脫因<a class="t" id="t0816c19"></a>緣意向觀所意止，正安一、不惑、不走、攝止、念定<a class="t" id="t0816c20"></a>在二念，是名為正直定，是名為道德諦。過世，<a class="t" id="t0816c21"></a>賢者！亦是苦盡受賢者諦，後世未來時亦從<a class="t" id="t0816c22"></a>是受行賢者諦，今現世時亦從是受行滅苦<a class="t" id="t0816c23"></a>賢者諦，如是不異，如有不失不惑，真諦如本<a class="t" id="t0816c24"></a>如有德道德諦，賢者！是諦更見得應解脫，是<a class="t" id="t0816c25"></a>故為苦盡。從是行名為道德諦。從後斂說，<a class="t" id="t0816c26"></a>苦、苦習、盡亦見道，佛所說行無有量。」</p><a class="t" id="t0816c27"></a>
<p><a class="t-linehead" id="t-linehead0816c27"></a>舍利曰說如是，比丘受行。</p><a class="t" id="t0816c28"></a>
<p><a class="t-linehead" id="t-linehead0816c28"></a>持宿命觀<span class="t-note">（《大安般》云「信本因緣」，知從宿命有，名直見。）</span><span class="t-note">（《義決》云「知前事」，如後事是也）</span>。</p><a class="t" id="t0816c29"></a>
<p class="endsutta"><span class="t-juanname">佛說四諦經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
