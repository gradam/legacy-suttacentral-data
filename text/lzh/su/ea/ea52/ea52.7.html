<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea52.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">52.7</span> <span class="mirror-right">（七）</span>
</h1>
</div>
<p><a class="t-linehead" id="t-linehead0826c19"></a>聞如是：</p>
<p>一時，佛在舍衛國祇樹給孤獨 <a class="t" id="t0826c20"></a>園。</p>
<p><a class="t-linehead" id="t-linehead0826c20"></a>爾時，波斯匿王往至世尊所，頭面禮足， <a class="t" id="t0826c21"></a>在一面坐。是時，波斯匿王白世尊言：「夫施 <a class="t" id="t0826c22"></a>之家當施何處？」</p>
<p><a class="t-linehead" id="t-linehead0826c22"></a>世尊告王：「隨心所歡，便 <a class="t" id="t0826c23"></a>於彼施。」</p>
<p><a class="t-linehead" id="t-linehead0826c23"></a>王復白佛：「為施何處，得大功德？」</p>
<a class="t" id="t0826c24"></a>
<p><a class="t-linehead" id="t-linehead0826c24"></a>佛告王曰：「汝所問當施何處，今復問獲 <a class="t" id="t0826c25"></a>福功德。」</p>
<p><a class="t-linehead" id="t-linehead0826c25"></a>王白佛言：「我今問如來為施何處， <a class="t" id="t0826c26"></a>獲其功德？」</p>
<p><a class="t-linehead" id="t-linehead0826c26"></a>佛告王曰：「吾今還問，王隨所樂， <a class="t" id="t0826c27"></a>還報吾。云何？大王！若有剎利子來，婆羅門 <a class="t" id="t0826c28"></a>子來，然愚惑無所知，心意錯亂，恒不一 <a class="t" id="t0826c29"></a>定，來至王所，而問王言：『我等當恭奉聖 <a class="t" id="t0827a01"></a>王，隨時所須。』云何？大王！須此人在左右 <a class="t" id="t0827a02"></a>乎？」</p>
<p><a class="t-linehead" id="t-linehead0827a02"></a>王白佛言：「不須也。世尊！所以然者，由 <a class="t" id="t0827a03"></a>彼人無有黠慧，心識不定，不堪候外敵 <a class="t" id="t0827a04"></a>之所致也。」</p>
<p><a class="t-linehead" id="t-linehead0827a04"></a>佛告王曰：「云何？大王！若剎利、婆 <a class="t" id="t0827a05"></a>羅門種多諸方便，無有恐難，亦不畏懼，能 <a class="t" id="t0827a06"></a>除外敵，來至王所，而白王言：『我等隨時 <a class="t" id="t0827a07"></a>瞻奉聖王，唯願恩垂當見納受。』云何？大王！ <a class="t" id="t0827a08"></a>當受斯人不。」</p>
<p><a class="t-linehead" id="t-linehead0827a08"></a>王白佛言：「唯然，世尊！我等 <a class="t" id="t0827a09"></a>當納受斯人，所以然者，由彼人堪任候 <a class="t" id="t0827a10"></a>外敵，無有畏難，亦不恐懼。」</p>
<p><a class="t-linehead" id="t-linehead0827a10"></a>佛告王曰：「今 <a class="t" id="t0827a11"></a>比丘亦復如是，諸根完具，捨五成六，護一 <a class="t" id="t0827a12"></a>降四，施此之人，獲福最多。」</p>
<p><a class="t-linehead" id="t-linehead0827a12"></a>王白佛言：「云 <a class="t" id="t0827a13"></a>何比丘捨五成六，護一降四？」</p>
<p><a class="t-linehead" id="t-linehead0827a13"></a>佛告王曰： <a class="t" id="t0827a14"></a>「於是，比丘捨貪欲蓋、瞋恚蓋、睡眠、調、疑， <a class="t" id="t0827a15"></a>如是，比丘！名為捨五。云何比丘成就六？王 <a class="t" id="t0827a16"></a>當知之，若比丘見色已，不起色想，緣此 <a class="t" id="t0827a17"></a>護眼根，除去惡不善念而護眼根，若耳、 <a class="t" id="t0827a18"></a>鼻、口、身、意不起意識而護意根，如是，比 <a class="t" id="t0827a19"></a>丘成就六。云何比丘而護一，於是，比丘繫 <a class="t" id="t0827a20"></a>念在前，如是，比丘而護一。云何比丘而降 <a class="t" id="t0827a21"></a>四？於是，比丘降身魔、欲魔、死魔、天魔，皆悉降 <a class="t" id="t0827a22"></a>伏，如是，比丘降伏於四。如是，大王！捨五 <a class="t" id="t0827a23"></a>就六，護一降四，施如此之人，獲福難 <a class="t" id="t0827a24"></a>量。大王！邪見與邊見相應，如斯之人施蓋 <a class="t" id="t0827a25"></a>無益。」</p>
<p><a class="t-linehead" id="t-linehead0827a25"></a>時，王白佛言：「如是，世尊！施斯之人其 <a class="t" id="t0827a26"></a>福難量，若比丘成就一法，福尚難量，何況 <a class="t" id="t0827a27"></a>餘者。云何為一法？所謂身念是也。所以 <a class="t" id="t0827a28"></a>然者，尼乾子恒計身行、意行，不計口 <a class="t" id="t0827a29"></a>行。」</p>
<p><a class="t-linehead" id="t-linehead0827a29"></a>佛告王曰：「尼乾子者愚惑，意常錯亂，心 <a class="t" id="t0827b01"></a>識不定，是彼師法故，致斯言耳。彼受身行 <a class="t" id="t0827b02"></a>之報，蓋不足言，意行無形而不可見。」</p>
<p><a class="t-linehead" id="t-linehead0827b02"></a>王 <a class="t" id="t0827b03"></a>白佛言：「此三行中何者最重？身行耶？口行 <a class="t" id="t0827b04"></a>耶？意行？」</p>
<p><a class="t-linehead" id="t-linehead0827b04"></a>佛告王曰：「此三行中意行最重，口 <a class="t" id="t0827b05"></a>行、身行蓋不足言。」</p>
<p><a class="t-linehead" id="t-linehead0827b05"></a>王白佛言：「復何因緣故， <a class="t" id="t0827b06"></a>說念意最為第一？」</p>
<p><a class="t-linehead" id="t-linehead0827b06"></a>佛告王曰：「夫人所行，先 <a class="t" id="t0827b07"></a>意念，然後口發，口已發，便身行殺、盜、婬，舌 <a class="t" id="t0827b08"></a>根不定，亦無端緒，正使彼人命終，身根、舌根 <a class="t" id="t0827b09"></a>在。大王！彼人何以故身、口不有所設耶？」</p>
<a class="t" id="t0827b10"></a>
<p><a class="t-linehead" id="t-linehead0827b10"></a>王白佛言：「彼人以無意根故，致斯變耳。」</p>
<a class="t" id="t0827b11"></a>
<p><a class="t-linehead" id="t-linehead0827b11"></a>佛告王曰：「當以此方便，知意根最為重，餘 <a class="t" id="t0827b12"></a>二者輕。」</p>
<p><a class="t-linehead" id="t-linehead0827b12"></a>爾時，世尊便說斯偈：</p>
<a class="t" id="t0827b13"></a>
<blockquote class="gatha">
<p>「心為法本，　　心尊心使，　　心之念惡， <a class="t" id="t0827b14"></a><br>
即行即施，　　於彼受苦，　　輪轢于轍。 <a class="t" id="t0827b15"></a><br>
心為法本，　　心尊心使，　　中心念善， <a class="t" id="t0827b16"></a><br>
即行即為，　　受其善報，　　如影隨形。」</p>
</blockquote>
<a class="t" id="t0827b17"></a>
<p><a class="t-linehead" id="t-linehead0827b17"></a>爾時，波斯匿王白世尊言：「如是，如來！為惡 <a class="t" id="t0827b18"></a>之人，身行惡，隨行墮惡趣。」</p>
<p><a class="t-linehead" id="t-linehead0827b18"></a>佛告王言：「汝為 <a class="t" id="t0827b19"></a>觀何等義，而來問我為施何人，獲福益 <a class="t" id="t0827b20"></a>多？」</p>
<p><a class="t-linehead" id="t-linehead0827b20"></a>王白佛言：「我昔至尼乾子所，問尼揵 <a class="t" id="t0827b21"></a>子曰：『當於何處惠施？』尼乾子聞我所問 <a class="t" id="t0827b22"></a>已，更論餘事，亦不見報。時尼乾子語我 <a class="t" id="t0827b23"></a>言：『沙門瞿曇作是說，施我得福多，餘者無 <a class="t" id="t0827b24"></a>福，當施我弟子，不應施餘人，其有人民 <a class="t" id="t0827b25"></a>施我弟子者，其福不可量也。』」</p>
<p><a class="t-linehead" id="t-linehead0827b25"></a>佛告王曰：「爾 <a class="t" id="t0827b26"></a>時，為云何報之？」</p>
<p><a class="t-linehead" id="t-linehead0827b26"></a>王白佛言：「時我便作是念： <a class="t" id="t0827b27"></a>『或有斯理，惠施如來，其福難量。』今故問佛： <a class="t" id="t0827b28"></a>『為與何處，其福難量？』然今世尊不自稱 <a class="t" id="t0827b29"></a>譽，亦不毀人。」</p>
<p><a class="t-linehead" id="t-linehead0827b29"></a>佛告王曰：「我口不作是 <a class="t" id="t0827c01"></a>說，施我得福多，餘者不得福。但我今日所 <a class="t" id="t0827c02"></a>說，鉢中遺餘，持與人者，其福難量，以清淨 <a class="t" id="t0827c03"></a>之心，著淨水中，普生斯念，斯中有形之類， <a class="t" id="t0827c04"></a>蒙祐無量，何況人形。但，大王！我今所說施 <a class="t" id="t0827c05"></a>持戒人，其福難量，與犯戒人者，蓋不足言。</p>
<a class="t" id="t0827c06"></a>
<p><a class="t-linehead" id="t-linehead0827c06"></a>「大王當知，如田家子善治其地，除去穢惡， <a class="t" id="t0827c07"></a>以好穀子著良田中，於中獲子無有限 <a class="t" id="t0827c08"></a>量；亦如彼田家子不修治地，亦不除去 <a class="t" id="t0827c09"></a>穢惡而下穀子，所收蓋不足言。今比丘 <a class="t" id="t0827c10"></a>亦復如是，若比丘捨五就六，護一降四， <a class="t" id="t0827c11"></a>如斯之人，其施惠者，其福無量；與邪見之 <a class="t" id="t0827c12"></a>人，蓋不足言。猶如，大王！剎利種、婆羅門 <a class="t" id="t0827c13"></a>種，意無疑難，能降外敵，當觀亦如羅漢 <a class="t" id="t0827c14"></a>之人，彼婆羅門種意不專定者，觀當如邪 <a class="t" id="t0827c15"></a>見之人。」</p>
<p><a class="t-linehead" id="t-linehead0827c15"></a>時，波斯匿王白世尊言：「施持戒之 <a class="t" id="t0827c16"></a>人，其福難量。自今已後，其有來求索者， <a class="t" id="t0827c17"></a>終不違逆。若復四部之眾，有所求索者，亦 <a class="t" id="t0827c18"></a>不逆之。隨時給與衣被、飲食、床臥具，亦復 <a class="t" id="t0827c19"></a>施與諸梵行者。」</p>
<p><a class="t-linehead" id="t-linehead0827c19"></a>佛告之曰：「勿作是說。所以 <a class="t" id="t0827c20"></a>然者，施畜生之類，其福難量，況復人身乎。 <a class="t" id="t0827c21"></a>但我今日所說者，施持戒人難計，非犯戒 <a class="t" id="t0827c22"></a>人。」</p>
<p><a class="t-linehead" id="t-linehead0827c22"></a>波斯匿王白佛言：「我今重復自歸，然世尊 <a class="t" id="t0827c23"></a>殷勤，乃至於斯外道異學傳誹世尊，又 <a class="t" id="t0827c24"></a>且世尊恒歎譽彼人，外道異學貪著利養，又 <a class="t" id="t0827c25"></a>復如來不貪利養。國事多猥，欲還所止。」</p>
<p><a class="t-linehead" id="t-linehead0827c25"></a>佛 <a class="t" id="t0827c26"></a>告王曰：「宜知是時。」</p>
<p><a class="t-linehead" id="t-linehead0827c26"></a>爾時，波斯匿王聞佛所 <a class="t" id="t0827c27"></a>說，歡喜奉行。</p>
<a class="t" id="t0827c28"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
