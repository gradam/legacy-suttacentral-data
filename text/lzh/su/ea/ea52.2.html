<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea52.2">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">52.2</span> <span class="mirror-right">（二）</span>
</h1>
</div>
<p><a class="t-linehead" id="t-linehead0823b18"></a>聞如是：</p>
<p>一時，佛在舍衛國祇樹給孤獨 <a class="t" id="t0823b19"></a>園，與大比丘眾五百人俱。</p>
<p><a class="t-linehead" id="t-linehead0823b19"></a>爾時，舍衛城內 <a class="t" id="t0823b20"></a>有比丘尼名曰婆陀，將五百比丘尼於彼 <a class="t" id="t0823b21"></a>遊化。時，婆陀比丘尼在閑靜之處，而自思惟， <a class="t" id="t0823b22"></a>結加趺坐，繫念在前，自憶無數宿命之事， <a class="t" id="t0823b23"></a>復自笑。有比丘尼遙見婆陀比丘尼笑，見 <a class="t" id="t0823b24"></a>已，便往至比丘尼所：「今婆陀比丘尼獨在樹 <a class="t" id="t0823b25"></a>下而笑，將有何緣？」</p>
<p><a class="t-linehead" id="t-linehead0823b25"></a>時，五百比丘尼即相將 <a class="t" id="t0823b26"></a>至婆陀比丘尼所，頭面禮足。爾時，五百比丘 <a class="t" id="t0823b27"></a>尼白婆陀曰：「有何因緣獨坐樹下而笑耶？」</p>
<a class="t" id="t0823b28"></a>
<p><a class="t-linehead" id="t-linehead0823b28"></a>爾時，婆陀比丘尼告五百比丘尼曰：「我向者 <a class="t" id="t0823b29"></a>在此樹下，自憶無數宿命之事，復見昔日 <a class="t" id="t0823c01"></a>所經歷身，死此生彼，皆悉觀見。」</p>
<p><a class="t-linehead" id="t-linehead0823c01"></a>時，五百比 <a class="t" id="t0823c02"></a>丘尼復白言：「唯願當說曩昔之緣。」</p>
<p><a class="t-linehead" id="t-linehead0823c02"></a>時，婆陀比 <a class="t" id="t0823c03"></a>丘尼告五百比丘尼曰：「過去久遠九十一劫 <a class="t" id="t0823c04"></a>有佛出世，名曰毘婆尸如來、至真、等正覺、明 <a class="t" id="t0823c05"></a>行成為、善逝、世間解、無上士、道法御、天人師，號 <a class="t" id="t0823c06"></a>佛、眾祐，出現於世。爾時，世界名槃頭摩，人 <a class="t" id="t0823c07"></a>民熾盛不可稱計。爾時，如來遊彼國界，將 <a class="t" id="t0823c08"></a>十六萬八千比丘眾，前後圍繞而為說法。時 <a class="t" id="t0823c09"></a>佛名號流布四遠：『毘婆尸佛者眾相具足，是 <a class="t" id="t0823c10"></a>一切人良祐福田。』</p>
<p><a class="t-linehead" id="t-linehead0823c10"></a>「爾時，彼國界中有童子名 <a class="t" id="t0823c11"></a>曰梵天，顏貌端正，世之希有。時，彼童子手 <a class="t" id="t0823c12"></a>執寶蓋而行諸街巷中。時有居士婦亦復 <a class="t" id="t0823c13"></a>端正，亦從此道行，眾人皆共觀看。時童子 <a class="t" id="t0823c14"></a>便作是念：『我今亦復端正，手執寶蓋，眾人 <a class="t" id="t0823c15"></a>皆不觀視我身，此諸人民皆共觀此女人。我 <a class="t" id="t0823c16"></a>今要當作方便，使人觀視我。』時彼童子即 <a class="t" id="t0823c17"></a>出彼城，往至毘婆尸佛所，手執寶華，供養 <a class="t" id="t0823c18"></a>七日七夜，亦作誓願：『設當毘婆尸佛有此 <a class="t" id="t0823c19"></a>神足，有此神力，是世間、天上福田，持此功 <a class="t" id="t0823c20"></a>德，使我將來之世作女人身，人民見之莫 <a class="t" id="t0823c21"></a>不喜踊。』</p>
<p><a class="t-linehead" id="t-linehead0823c21"></a>「爾時，彼童子七日七夜供養彼佛 <a class="t" id="t0823c22"></a>已，隨命長短，後便生三十三天，於彼作 <a class="t" id="t0823c23"></a>女人身，極為端正，玉女中第一，以五事功 <a class="t" id="t0823c24"></a>德勝彼天女。云何為五？所謂天壽、天色、天 <a class="t" id="t0823c25"></a>樂、天威福、天自在。時三十三天見已，各自說 <a class="t" id="t0823c26"></a>曰：『此天女者，極為殊妙，無與等者。』其中或 <a class="t" id="t0823c27"></a>有天子作是說：『此天女我應得以為天 <a class="t" id="t0823c28"></a>后。』各相競爭。時大天王說曰：『汝等勿共鬪 <a class="t" id="t0823c29"></a>訟，其中能說極妙法者，便以此天女與 <a class="t" id="t0824a01"></a>之作婦。』</p>
<p><a class="t-linehead" id="t-linehead0824a01"></a>「爾時，有一天子便說斯偈：</p>
<a class="t" id="t0824a02"></a>
<blockquote class="gatha">
<p>「『若起若復坐，　　寤寐無有歡， <a class="t" id="t0824a03"></a><br>
　設我眠睡時，　　然後乃無欲。』</p>
</blockquote>
<a class="t" id="t0824a04"></a>
<p><a class="t-linehead" id="t-linehead0824a04"></a>「爾時，復有天子而說斯偈：</p>
<a class="t" id="t0824a05"></a>
<blockquote class="gatha">
<p>「『汝今故為樂，　　於眠無念想， <a class="t" id="t0824a06"></a><br>
　我今興欲念，　　如似打戰鼓。』</p>
</blockquote>
<a class="t" id="t0824a07"></a>
<p><a class="t-linehead" id="t-linehead0824a07"></a>「爾時，復有天子而說斯偈：</p>
<a class="t" id="t0824a08"></a>
<blockquote class="gatha">
<p>「『設復打戰鼓，　　猶有休息時， <a class="t" id="t0824a09"></a><br>
　我欲馳速疾，　　如水流不停。』</p>
</blockquote>
<a class="t" id="t0824a10"></a>
<p><a class="t-linehead" id="t-linehead0824a10"></a>「爾時，復有天子而說斯偈：</p>
<a class="t" id="t0824a11"></a>
<blockquote class="gatha">
<p>「『如水漂大木，　　猶有休息時， <a class="t" id="t0824a12"></a><br>
　我恒思想欲，　　如殺象不眴。』</p>
</blockquote>
<a class="t" id="t0824a13"></a>
<p><a class="t-linehead" id="t-linehead0824a13"></a>「爾時，諸天中最尊天子與諸天人而說斯 <a class="t" id="t0824a14"></a>偈：</p>
<a class="t" id="t0824a15"></a>
<blockquote class="gatha">
<p>「『汝等猶閑暇，　　各能說斯偈， <a class="t" id="t0824a16"></a><br>
　我今不自知，　　為存為亡乎？』</p>
</blockquote>
<a class="t" id="t0824a17"></a>
<p><a class="t-linehead" id="t-linehead0824a17"></a>「爾時，諸天人白彼天子曰：『善哉！天子！所說 <a class="t" id="t0824a18"></a>偈者極為清妙。今日此天女奉貢天王。』爾 <a class="t" id="t0824a19"></a>時，天女即入天王宮。汝等諸天勿有猶豫。 <a class="t" id="t0824a20"></a>所以然者，爾時童子供養佛上寶蓋者，豈 <a class="t" id="t0824a21"></a>異人乎？莫作是觀。爾時童子身者，即我身 <a class="t" id="t0824a22"></a>是也。</p>
<p><a class="t-linehead" id="t-linehead0824a22"></a>「過去三十一劫有式詰如來，出現於 <a class="t" id="t0824a23"></a>世，遊化於野馬世界，與大比丘眾十六萬 <a class="t" id="t0824a24"></a>人俱。爾時，彼天女後便命終而生人中，受 <a class="t" id="t0824a25"></a>女人身，極為端正，世之希有。時式詰如來到 <a class="t" id="t0824a26"></a>時，著衣持鉢，入野馬城乞食。時彼天女人 <a class="t" id="t0824a27"></a>復為長者婦，以好飲食，奉上式詰如來，普 <a class="t" id="t0824a28"></a>作誓願：『持此功德之業，所生之處莫墮三 <a class="t" id="t0824a29"></a>惡趣，顏貌端正，與人殊異。』</p>
<p><a class="t-linehead" id="t-linehead0824a29"></a>「爾時，彼女人後 <a class="t" id="t0824b01"></a>便命終生三十三天，於彼復作女人身，極 <a class="t" id="t0824b02"></a>為端正，有五事功德勝彼諸天。爾時天 <a class="t" id="t0824b03"></a>女，豈異人乎？莫作是觀。所以然者，彼女 <a class="t" id="t0824b04"></a>人者，則我身是。</p>
<p><a class="t-linehead" id="t-linehead0824b04"></a>「即於彼劫毘舍羅婆如來 <a class="t" id="t0824b05"></a>出現於世，爾時天女隨壽長短，命終之後 <a class="t" id="t0824b06"></a>來生人中，受女人身，顏貌端正，世之希有。 <a class="t" id="t0824b07"></a>復與長者居士作婦。爾時，長者婦復以妙 <a class="t" id="t0824b08"></a>衣好服奉上如來，發此誓願：『使我將來之 <a class="t" id="t0824b09"></a>世得作女身。』時彼婦女命終之後生三十 <a class="t" id="t0824b10"></a>三天，顏貌端正，勝彼天女。爾時彼女人者， <a class="t" id="t0824b11"></a>豈異人乎？莫作斯觀。所以然者，爾時女人 <a class="t" id="t0824b12"></a>者，則我身是。</p>
<p><a class="t-linehead" id="t-linehead0824b12"></a>「時彼女人隨壽長短，命終之後， <a class="t" id="t0824b13"></a>來生人中，在波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>大城，與月光長者作 <a class="t" id="t0824b14"></a>婦婢，顏貌麁醜，人所惡見。自毘舍羅婆去 <a class="t" id="t0824b15"></a>世，更無佛。爾時，各佛遊化。時月光長者婦 <a class="t" id="t0824b16"></a>告其婢曰：『汝在外遊行，求覓沙門！顏貌端 <a class="t" id="t0824b17"></a>正，入吾意者，將來在家，吾欲供養。』爾時，彼 <a class="t" id="t0824b18"></a>婢即出家中，在外求覓沙門！遇見各佛城 <a class="t" id="t0824b19"></a>內遊乞，然顏貌麁惡，姿色醜弊。時彼婢使 <a class="t" id="t0824b20"></a>語各佛曰：『大家欲見，願屈至家。』即入白 <a class="t" id="t0824b21"></a>主：『沙門已至，可往相見。』</p>
<p><a class="t-linehead" id="t-linehead0824b21"></a>「時長者婦見沙門 <a class="t" id="t0824b22"></a>已，心不歡樂，即語其婢：『此還發遣，吾不布 <a class="t" id="t0824b23"></a>施。所以然者，由其顏貌麁弊故。』爾時，其 <a class="t" id="t0824b24"></a>婢語夫人曰：『設夫人不惠施沙門者，我 <a class="t" id="t0824b25"></a>今日所應食分，盡用惠施。』時彼夫人即出食 <a class="t" id="t0824b26"></a>分，細 <span class="gaiji">麨 <!--gaiji,,1[麩-夫+少],2&#x9EA8;,3--></span>一升。時彼婢便授與沙門，各 <a class="t" id="t0824b27"></a>佛受此食已，飛在虛空作十八變。時長者 <a class="t" id="t0824b28"></a>婢復作誓願：『持此功德，所生之處莫墮三 <a class="t" id="t0824b29"></a>惡趣，使我將來之世，得作女人，極為端 <a class="t" id="t0824c01"></a>正。』</p>
<p><a class="t-linehead" id="t-linehead0824c01"></a>「時彼各佛手擎鉢飯，遶城三匝，月光 <a class="t" id="t0824c02"></a>長者將五百商人集普會講堂。時彼城中 <a class="t" id="t0824c03"></a>男女大小，見各佛擎鉢飯，飛在虛空，見已， <a class="t" id="t0824c04"></a>相謂言：『斯是何人功德乃爾乎？遇此各 <a class="t" id="t0824c05"></a>佛飯食惠施？』</p>
<p><a class="t-linehead" id="t-linehead0824c05"></a>「時長者婢語夫人曰：『出觀 <a class="t" id="t0824c06"></a>向沙門神德，飛在虛空作十八變，神德無 <a class="t" id="t0824c07"></a>量。』時長者婦告其婢曰：『今所惠施沙門 <a class="t" id="t0824c08"></a>之食，設獲福者，盡持與我，我當與汝二日 <a class="t" id="t0824c09"></a>食直。』其婢報曰：『不堪任以福相與。』夫人告 <a class="t" id="t0824c10"></a>曰：『與汝四日食直，乃至十日食直。』其婢報曰： <a class="t" id="t0824c11"></a>『我不堪任以福相與。』夫人告曰：『我今與汝 <a class="t" id="t0824c12"></a>百枚金錢。』其婢報曰：『我不須。』夫人復告：『與 <a class="t" id="t0824c13"></a>汝二百，乃至千枚金錢。』其婢報曰：『我亦不須。』 <a class="t" id="t0824c14"></a>夫人告曰：『我免汝身，使不作婢。』婢報 <a class="t" id="t0824c15"></a>曰：『我亦不須求為良人。』夫人復告：『汝作 <a class="t" id="t0824c16"></a>夫人，我為婢使。』其婢報曰：『我亦不須求為 <a class="t" id="t0824c17"></a>夫人。』夫人告曰：『我今當取汝撾打，毀兀 <a class="t" id="t0824c18"></a>耳鼻，截汝手足，當斷汝頭。』其婢報曰：『如 <a class="t" id="t0824c19"></a>斯之痛，盡堪任受，終不以福而相惠施；身 <a class="t" id="t0824c20"></a>屬大家，心善各異。』爾時，長者婦即撾其婢。</p>
<a class="t" id="t0824c21"></a>
<p><a class="t-linehead" id="t-linehead0824c21"></a>「時五百商人各作斯論：『此神人者今來乞食， <a class="t" id="t0824c22"></a>必當是我家施與。』時月光長者發遣諸人，還 <a class="t" id="t0824c23"></a>來入家，見夫人取婢鞭打，即問之曰：『以何 <a class="t" id="t0824c24"></a>因緣而鞭此婢。』時婢便以斯因緣具白。時 <a class="t" id="t0824c25"></a>月光長者歡喜踊躍，不能自勝，即攝夫人 <a class="t" id="t0824c26"></a>以為婢使，使其婢代夫人處。</p>
<p><a class="t-linehead" id="t-linehead0824c26"></a>「爾時，波羅 <a class="t" id="t0824c27"></a>捺城有王治化，名梵摩達。時彼大王聞月光 <a class="t" id="t0824c28"></a>長者飯辟支佛，甚懷喜悅，乃遇真人，隨時 <a class="t" id="t0824c29"></a>惠施。梵摩達王即遣人召月光長者，而告 <a class="t" id="t0825a01"></a>之曰：『汝實飯神仙真人乎？』長者白王：『實遇 <a class="t" id="t0825a02"></a>真人，以食惠施。』時梵摩達王尋時賞賜，更增 <a class="t" id="t0825a03"></a>職位。時長者婢隨壽長短，命終之後生三十 <a class="t" id="t0825a04"></a>三天，顏貌殊妙，世之希有，五事功德勝彼 <a class="t" id="t0825a05"></a>諸天。諸妹莫作是觀，爾時長者婢，即我身 <a class="t" id="t0825a06"></a>是也。</p>
<p><a class="t-linehead" id="t-linehead0825a06"></a>「於此賢劫中有佛出世，名拘樓孫如 <a class="t" id="t0825a07"></a>來。時彼天女隨壽長短，命終之後生於人 <a class="t" id="t0825a08"></a>中。爾時，耶若達梵志作女。時此女人復飯 <a class="t" id="t0825a09"></a>如來，發誓願，求作女人身。後命終生三 <a class="t" id="t0825a10"></a>十三天，顏貌端正，勝諸天女。復從彼命終， <a class="t" id="t0825a11"></a>生於人中。</p>
<p><a class="t-linehead" id="t-linehead0825a11"></a>「爾時，拘那含牟尼佛出現於世。 <a class="t" id="t0825a12"></a>時彼天女為長者女，復以金華供養拘那 <a class="t" id="t0825a13"></a>含牟尼佛：『持此功德，所生之處，莫墮三惡 <a class="t" id="t0825a14"></a>趣，使我後身得作女人身。』時此女人隨壽 <a class="t" id="t0825a15"></a>長短，命終之後生三十三天，於彼端正，出 <a class="t" id="t0825a16"></a>眾天女上，有五事功德而不可及。爾時長 <a class="t" id="t0825a17"></a>者女供養拘那含牟尼佛，豈異人乎？莫作 <a class="t" id="t0825a18"></a>斯觀，爾時長者女人，則我身是。</p>
<p><a class="t-linehead" id="t-linehead0825a18"></a>「時彼天女隨 <a class="t" id="t0825a19"></a>壽長短，來生人中，復與長者作婦，顏貌殊 <a class="t" id="t0825a20"></a>特，世間希有。</p>
<p><a class="t-linehead" id="t-linehead0825a20"></a>「爾時，迦葉如來出現於世。時 <a class="t" id="t0825a21"></a>長者婦七日七夜，供養迦葉佛，發誓願言： <a class="t" id="t0825a22"></a>『使我將來世得作女人身。』時長者婦隨壽 <a class="t" id="t0825a23"></a>長短，命終之後生三十三天，有五事功德 <a class="t" id="t0825a24"></a>勝彼天女。爾時長者婦供養迦葉佛者，豈 <a class="t" id="t0825a25"></a>異人乎？莫作斯觀，爾時長者婦，則我身是。</p>
<a class="t" id="t0825a26"></a>
<p><a class="t-linehead" id="t-linehead0825a26"></a>「於此賢劫釋迦文出現於世，時彼天女命 <a class="t" id="t0825a27"></a>終之後生羅閱城中，與劫毘羅婆羅門作 <a class="t" id="t0825a28"></a>女，顏貌端正，出諸女人表。劫毘婆羅門女 <a class="t" id="t0825a29"></a>正以紫磨金像，至彼女人所，黮如似墨， <a class="t" id="t0825b01"></a>意不貪五欲。諸妹莫作斯觀，此女人身豈 <a class="t" id="t0825b02"></a>異人乎？爾時婆羅門女者，則我身是也。諸妹 <a class="t" id="t0825b03"></a>當知，緣昔日功報，與比鉢羅摩納作婦，所 <a class="t" id="t0825b04"></a>謂摩訶迦葉是。尊大迦葉先自出家，後日我 <a class="t" id="t0825b05"></a>方出家，自憶昔日所經歷女人之身，是以 <a class="t" id="t0825b06"></a>今故自笑耳。我以無智自蔽，供養六如來， <a class="t" id="t0825b07"></a>求作女人身，以此因緣，故笑昔日所經歷。」</p>
<a class="t" id="t0825b08"></a>
<p><a class="t-linehead" id="t-linehead0825b08"></a>爾時，眾多比丘聞婆陀比丘尼自憶宿命無 <a class="t" id="t0825b09"></a>數世時事，即往世尊所，頭面禮足，在一面 <a class="t" id="t0825b10"></a>坐。以此因緣，具白如來。</p>
<p><a class="t-linehead" id="t-linehead0825b10"></a>爾時，世尊告諸比 <a class="t" id="t0825b11"></a>丘：「汝等頗見聲聞之中比丘尼，自憶無數世 <a class="t" id="t0825b12"></a>事如斯人乎？」</p>
<p><a class="t-linehead" id="t-linehead0825b12"></a>比丘白佛：「不見。世尊！」</p>
<p><a class="t-linehead" id="t-linehead0825b12"></a>佛 <a class="t" id="t0825b13"></a>告諸比丘：「我聲聞中第一弟子自憶宿命無 <a class="t" id="t0825b14"></a>數世事，劫毘羅比丘尼是。」</p>
<p><a class="t-linehead" id="t-linehead0825b14"></a>爾時，諸比丘聞佛 <a class="t" id="t0825b15"></a>所說，歡喜奉行。</p>
<a class="t" id="t0825b16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
