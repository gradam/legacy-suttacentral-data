<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea43.4">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">43.4</span> <span class="mirror-right">（四）提婆達</span>
</h1>
</div>
<p><a class="t-linehead" id="t-linehead0759a29"></a>聞如是：</p>
<p>一時，佛在羅閱城迦蘭陀竹園 <a class="t" id="t0759b01"></a>所，與大比丘眾五百人俱。</p>
<p><a class="t-linehead" id="t-linehead0759b01"></a>爾時，提婆達 <a class="t" id="t0759b02"></a>兜以失神足，阿闍世太子日遣五百釜食 <a class="t" id="t0759b03"></a>而供養之。是時，眾多比丘聞提婆達兜以 <a class="t" id="t0759b04"></a>失神足，又為阿闍世所供養，共相將詣 <a class="t" id="t0759b05"></a>佛所，頭面禮足，在一面坐。是時，眾多比丘 <a class="t" id="t0759b06"></a>白佛言：「提婆達兜者極大威力，今為阿闍 <a class="t" id="t0759b07"></a>世王所供養，日遣五百釜食。」</p>
<p><a class="t-linehead" id="t-linehead0759b07"></a>爾時，世尊聞 <a class="t" id="t0759b08"></a>此語已，告諸比丘：「汝等莫興此意，貪提婆 <a class="t" id="t0759b09"></a>達兜比丘利養；彼愚人由此利養自當滅 <a class="t" id="t0759b10"></a>亡。所以然者，於是，比丘！提婆達兜所以出 <a class="t" id="t0759b11"></a>家學者，不果其願。</p>
<p><a class="t-linehead" id="t-linehead0759b11"></a>「比丘當知，猶如有人出 <a class="t" id="t0759b12"></a>其村落，手執利斧，往詣大樹，先意所望，欲 <a class="t" id="t0759b13"></a>望大樹，及其到樹，持枝葉而還。今此 <a class="t" id="t0759b14"></a>比丘亦復如是，貪著利養，由此利養，向他 <a class="t" id="t0759b15"></a>自譽，毀呰他人，比丘所行宜，則不果其 <a class="t" id="t0759b16"></a>願。彼由此利養故，不求方便、起勇猛 <a class="t" id="t0759b17"></a>心，如彼人求寶不得，為智者所棄。</p>
<p><a class="t-linehead" id="t-linehead0759b17"></a>「設有 <a class="t" id="t0759b18"></a>比丘得利養已，亦不自譽，復不毀他人； <a class="t" id="t0759b19"></a>或時復向他人自稱說：『我是持戒之人，彼 <a class="t" id="t0759b20"></a>是犯戒之士。』比丘所願者而不果獲，如人捨 <a class="t" id="t0759b21"></a>根，持枝還家，智者見已：『此人雖持枝還家， <a class="t" id="t0759b22"></a>然不識根。』此中比丘亦復如是，以得利養， <a class="t" id="t0759b23"></a>奉持戒律，并修梵行，好修三昧。彼以此三 <a class="t" id="t0759b24"></a>昧心向他自譽：『我今得定，餘人無定。』比丘 <a class="t" id="t0759b25"></a>所應行法亦不果獲。猶如有人其求實 <a class="t" id="t0759b26"></a>木，往至大樹，望其實，捨其枝葉，取其根 <a class="t" id="t0759b27"></a>持還。智者見已，便作是說：『此人別其根。』今 <a class="t" id="t0759b28"></a>此比丘亦復如是，興起利養，奉持戒律，亦 <a class="t" id="t0759b29"></a>不自譽，復非毀他人，修行三昧，亦復如是， <a class="t" id="t0759c01"></a>漸行智慧。夫智慧者，於此法中最為第一。 <a class="t" id="t0759c02"></a>提婆達兜比丘於此法中竟不獲智慧、三 <a class="t" id="t0759c03"></a>昧，亦復不具戒律之法。」</p>
<p><a class="t-linehead" id="t-linehead0759c03"></a>有一比丘白世 <a class="t" id="t0759c04"></a>尊言：「彼提婆達兜者，云何不解戒律之法？ <a class="t" id="t0759c05"></a>彼有神德成就諸行，有此智慧。云何不解 <a class="t" id="t0759c06"></a>戒律之法？有智慧則有三昧，有三昧則有 <a class="t" id="t0759c07"></a>戒律。」</p>
<p><a class="t-linehead" id="t-linehead0759c07"></a>世尊告曰：「戒律之法者，世俗常數；三 <a class="t" id="t0759c08"></a>昧成就者，亦是世俗常數；神足飛行者，亦是 <a class="t" id="t0759c09"></a>世俗常數；智慧成就者，此是第一之義。」</p>
<p><a class="t-linehead" id="t-linehead0759c09"></a>是時， <a class="t" id="t0759c10"></a>世尊便說此偈：</p>
<a class="t" id="t0759c11"></a>
<blockquote class="gatha">
<p>「由禪得神足，　　至上不究竟， <a class="t" id="t0759c12"></a><br>
不獲無為際，　　還墮五欲中。 <a class="t" id="t0759c13"></a><br>
智慧最為上，　　無憂無所慮， <a class="t" id="t0759c14"></a><br>
久畢獲等見，　　斷於生死有。</p>
</blockquote>
<a class="t" id="t0759c15"></a>
<p><a class="t-linehead" id="t-linehead0759c15"></a>「比丘當知，以此方便，知提婆達兜不解 <a class="t" id="t0759c16"></a>戒律之法，亦復不解智慧、三昧之行。汝等比 <a class="t" id="t0759c17"></a>丘，莫如提婆達兜貪著利養。夫利養者， <a class="t" id="t0759c18"></a>墮人惡處，不至善趣。若著利養，便習邪 <a class="t" id="t0759c19"></a>見，離於正見；習於邪治，離於正治；習於邪 <a class="t" id="t0759c20"></a>語，離於正語；習於邪業，離於正業；習於邪 <a class="t" id="t0759c21"></a>命，離於正命；習邪方便，離正方便；習於 <a class="t" id="t0759c22"></a>邪念，離於正念；習於邪定，離於正定。是故， <a class="t" id="t0759c23"></a>比丘！勿起利養之心，制令不起；已起利 <a class="t" id="t0759c24"></a>養之心，求方便而滅之。如是，比丘！當作 <a class="t" id="t0759c25"></a>是學。」</p>
<p><a class="t-linehead" id="t-linehead0759c25"></a>當說此微妙之法，六十餘比丘捨除 <a class="t" id="t0759c26"></a>法服，習白衣行；復有六十餘比丘，漏盡意 <a class="t" id="t0759c27"></a>解，諸塵垢盡，得法眼淨。</p>
<p><a class="t-linehead" id="t-linehead0759c27"></a>爾時，諸比丘聞佛所 <a class="t" id="t0759c28"></a>說，歡喜奉行。</p>
<a class="t" id="t0759c29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
