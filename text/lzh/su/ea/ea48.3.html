<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea48.3">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">48.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0787c02"></a>聞如是：</p>
<p>一時，佛在舍衛國祇樹給孤獨 <a class="t" id="t0787c03"></a>園，與大比丘眾五百人俱。</p>
<p><a class="t-linehead" id="t-linehead0787c03"></a>爾時，阿難偏露 <a class="t" id="t0787c04"></a>右肩，右膝著地，白世尊言：「如來玄鑒，無事 <a class="t" id="t0787c05"></a>不察，當來、過去、現在三世皆悉明了，諸過去 <a class="t" id="t0787c06"></a>諸佛姓字、名號，弟子菩薩翼從多少，皆悉知 <a class="t" id="t0787c07"></a>之，一劫、百劫、若無數劫，悉觀察知。亦復知 <a class="t" id="t0787c08"></a>國王、大臣、人民姓字，斯能分別，如今現在國 <a class="t" id="t0787c09"></a>界若干，亦復明了。將來久遠，彌勒出現，至真、 <a class="t" id="t0787c10"></a>等正覺，欲聞其變；弟子翼從、佛境豐樂，為 <a class="t" id="t0787c11"></a>經幾時？」</p>
<p><a class="t-linehead" id="t-linehead0787c11"></a>佛告阿難：「汝還就座，聽我所說，彌 <a class="t" id="t0787c12"></a>勒出現，國土豐樂，弟子多少，善思念之，執在 <a class="t" id="t0787c13"></a>心懷。」是時，阿難從佛受教，即還就座。</p>
<p><a class="t-linehead" id="t-linehead0787c13"></a>爾時， <a class="t" id="t0787c14"></a>世尊告阿難曰：「將來久遠於此國界，當有 <a class="t" id="t0787c15"></a>城郭名曰雞頭，東西十二由旬，南北七由旬， <a class="t" id="t0787c16"></a>土地豐熟，人民熾盛，街巷成行。爾時，城中有 <a class="t" id="t0787c17"></a>龍王名曰水光，夜雨澤香，晝則清和。是時，雞 <a class="t" id="t0787c18"></a>頭城中有羅剎鬼名曰葉華，所行順法，不 <a class="t" id="t0787c19"></a>違正教，伺人民寢寐之後，除去穢惡諸不 <a class="t" id="t0787c20"></a>淨者，又以香汁而灑其地，極為香淨。</p>
<p><a class="t-linehead" id="t-linehead0787c20"></a>「阿難 <a class="t" id="t0787c21"></a>當知，爾時，閻浮地東、西、南、北十萬由旬，諸山 <a class="t" id="t0787c22"></a>河石壁皆自消滅，四大海水各據一方。時，閻 <a class="t" id="t0787c23"></a>浮地極為平整，如鏡清明，舉閻浮地內，穀 <a class="t" id="t0787c24"></a>食豐賤，人民熾盛，多諸珍寶，諸村落相近，雞 <a class="t" id="t0787c25"></a>鳴相接。是時，弊花果樹枯竭，穢惡亦自消滅， <a class="t" id="t0787c26"></a>其餘甘美果樹，香氣殊好者，皆生乎地。爾時。 <a class="t" id="t0787c27"></a>時氣和適，四時順節，人身之中無有百八之 <a class="t" id="t0787c28"></a>患。貪欲、瞋恚、愚癡不大殷勤，人心平均皆同 <a class="t" id="t0787c29"></a>一意，相見歡悅，善言相向，言辭一類，無有差 <a class="t" id="t0788a01"></a>別，如彼欝單曰人，而無有異。是時，閻浮地 <a class="t" id="t0788a02"></a>內人民大小皆同一嚮，無若干之差別也。 <a class="t" id="t0788a03"></a>彼時男女之類意欲大小便，地自然開，事訖 <a class="t" id="t0788a04"></a>之後，地復還合。爾時，閻浮地內自然生粳米， <a class="t" id="t0788a05"></a>亦無皮裹，極為香美，食無患苦。所謂金銀、 <a class="t" id="t0788a06"></a>珍寶、車 <span class="gaiji">璩 <!--gaiji,璩,1[(王*巨)/木],2&#x249B2;,3--></span>、瑪瑙、真珠、虎珀，各散在地，無 <a class="t" id="t0788a07"></a>人省錄。是時，人民手執此寶，自相謂言：『昔者 <a class="t" id="t0788a08"></a>之人由此寶故，各相傷害，繫閉牢獄，更無 <a class="t" id="t0788a09"></a>數苦惱，如今此寶與瓦石同流，無人守護。』</p>
<p><a class="t-linehead" id="t-linehead0788a09"></a>「爾 <a class="t" id="t0788a10"></a>時，法王出現，名曰蠰佉，正法治化，七寶成 <a class="t" id="t0788a11"></a>就。所謂七寶者，輪寶、象寶、馬寶、珠寶、玉女寶、 <a class="t" id="t0788a12"></a>典兵寶、守藏之寶，是謂七寶，領此閻浮地 <a class="t" id="t0788a13"></a>內，不以刀杖，自然靡伏。如今，阿難！四珍之 <a class="t" id="t0788a14"></a>藏，乾陀越國伊羅鉢寶藏，多諸珍琦異物， <a class="t" id="t0788a15"></a>不可稱計；第二彌梯羅國般綢大藏，亦多珍 <a class="t" id="t0788a16"></a>寶；第三須賴吒大國有寶藏，亦多珍寶；第 <a class="t" id="t0788a17"></a>四婆羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>蠰佉有大藏，多諸珍寶，不可稱 <a class="t" id="t0788a18"></a>計，此四大藏自然應現，諸守藏人各來白王： <a class="t" id="t0788a19"></a>『唯願大王以此寶藏之物，惠施貧窮！』爾時， <a class="t" id="t0788a20"></a>蠰佉大王得此寶已，亦復不省錄之，意 <a class="t" id="t0788a21"></a>無財物之想。時，閻浮地內自然樹上生衣，極 <a class="t" id="t0788a22"></a>細柔軟，人取著之，如今欝單曰人自然 <a class="t" id="t0788a23"></a>樹上生衣，而無有異。</p>
<p><a class="t-linehead" id="t-linehead0788a23"></a>「爾時，彼王有大臣，名 <a class="t" id="t0788a24"></a>曰修梵摩，是王少小同好，王甚愛敬，又且 <a class="t" id="t0788a25"></a>顏貌端正，不長、不短，不肥、不瘦，不白、不黑，不 <a class="t" id="t0788a26"></a>老、不少。是時，修梵摩有妻，名曰梵摩越，玉 <a class="t" id="t0788a27"></a>女中最極為殊妙，如天帝妃，口作優鉢 <a class="t" id="t0788a28"></a>蓮花香，身作栴檀香，諸婦人八十四態，永無 <a class="t" id="t0788a29"></a>復有，亦無疾病亂想之念。爾時，彌勒菩薩於 <a class="t" id="t0788b01"></a>兜率天，觀察父母不老、不少，便降神下應， <a class="t" id="t0788b02"></a>從右脅生，如我今日右脅生無異，彌勒菩 <a class="t" id="t0788b03"></a>薩亦復如是。兜率諸天各各唱令：『彌勒菩薩 <a class="t" id="t0788b04"></a>已降神下。』是時，修梵摩即與子立字，名曰 <a class="t" id="t0788b05"></a>彌勒，有三十二相、八十種好，莊嚴其身，身 <a class="t" id="t0788b06"></a>黃金色。爾時，人壽極長，無有諸患，皆壽八萬 <a class="t" id="t0788b07"></a>四千歲，女人年五百歲然後出適。爾時，彌勒 <a class="t" id="t0788b08"></a>在家未經幾時，便當出家學道。</p>
<p><a class="t-linehead" id="t-linehead0788b08"></a>「爾時，去雞 <a class="t" id="t0788b09"></a>頭城不遠，有道樹名曰龍華，高一由旬，廣 <a class="t" id="t0788b10"></a>五百步。時，彌勒菩薩坐彼樹下，成無上道果； <a class="t" id="t0788b11"></a>當其夜半，彌勒出家，即其夜成無上道。時， <a class="t" id="t0788b12"></a>三千大千剎土，六變震動，地神各各相告曰：『今 <a class="t" id="t0788b13"></a>彌勒已成佛！』轉至聞四天王宮，『彌勒已成 <a class="t" id="t0788b14"></a>佛道！』轉轉聞徹三十三天、焰天、兜率天、化自 <a class="t" id="t0788b15"></a>在天、他化自在天，聲展轉乃至梵天：『彌勒已 <a class="t" id="t0788b16"></a>成佛道！』爾時，魔名大將以法治化，聞如來 <a class="t" id="t0788b17"></a>名教音響之聲，歡喜踊躍，不能自勝，七日 <a class="t" id="t0788b18"></a>七夜不眠不寐。是時，魔王將欲界無數天 <a class="t" id="t0788b19"></a>人，至彌勒佛所，恭敬禮拜。</p>
<p><a class="t-linehead" id="t-linehead0788b19"></a>「彌勒聖尊與諸 <a class="t" id="t0788b20"></a>天漸漸說法微妙之論，所謂論者：施論、戒論、 <a class="t" id="t0788b21"></a>生天之論，欲不淨想，出要為妙。爾時，彌勒見 <a class="t" id="t0788b22"></a>諸人民已發心歡喜，諸佛世尊常所說法： <a class="t" id="t0788b23"></a>苦、習、盡、道，悉與諸天人廣分別其義。爾時， <a class="t" id="t0788b24"></a>座上八萬四千天子諸塵垢盡，得法眼淨。爾 <a class="t" id="t0788b25"></a>時，大將魔王告彼界人民之類曰：『汝等速出 <a class="t" id="t0788b26"></a>家。所以然者，彌勒今日已度彼岸，亦當 <a class="t" id="t0788b27"></a>度汝等使至彼岸。』</p>
<p><a class="t-linehead" id="t-linehead0788b27"></a>「爾時，雞頭城中長者，名 <a class="t" id="t0788b28"></a>曰善財，聞魔王教令，又聞佛音響，將八 <a class="t" id="t0788b29"></a>萬四千眾，至彌勒佛所，頭面禮足，在一 <a class="t" id="t0788c01"></a>面坐。爾時，彌勒漸與說法微妙之論，所謂論 <a class="t" id="t0788c02"></a>者：施論、戒論、生天之論，欲不淨想，出要為 <a class="t" id="t0788c03"></a>妙。爾時，彌勒見諸人民心開意解，如諸佛 <a class="t" id="t0788c04"></a>世尊常所說法：苦、習、盡、道，與諸人民廣分 <a class="t" id="t0788c05"></a>別義。爾時，座上八萬四千人，諸塵垢盡，得法 <a class="t" id="t0788c06"></a>眼淨。是時，善財與八萬四千人等，即前白佛： <a class="t" id="t0788c07"></a>『求索出家，善修梵行，盡成阿羅漢道。』爾時， <a class="t" id="t0788c08"></a>彌勒初會八萬四千阿羅漢。</p>
<p><a class="t-linehead" id="t-linehead0788c08"></a>「是時，蠰佉王 <a class="t" id="t0788c09"></a>聞彌勒已成佛道，便往至佛所，欲得聞 <a class="t" id="t0788c10"></a>法。時，彌勒與說法，初善、中善、竟善，義理 <a class="t" id="t0788c11"></a>深邃。爾時，大王復於異時立太子，賜剃頭 <a class="t" id="t0788c12"></a>師珍寶，復以雜寶與諸梵志，將八萬四千 <a class="t" id="t0788c13"></a>眾生，往至佛所，求作沙門；盡成道果， <a class="t" id="t0788c14"></a>得阿羅漢。</p>
<p><a class="t-linehead" id="t-linehead0788c14"></a>「是時，修梵摩大長者聞彌勒已 <a class="t" id="t0788c15"></a>成佛道，將八萬四千梵志之眾，往至佛所， <a class="t" id="t0788c16"></a>求作沙門；得阿羅漢。唯修梵摩一人，斷 <a class="t" id="t0788c17"></a>三結使，必盡苦際。</p>
<p><a class="t-linehead" id="t-linehead0788c17"></a>「是時，佛母梵摩越復將 <a class="t" id="t0788c18"></a>八萬四千婇女之眾，往至佛所，求作沙門。 <a class="t" id="t0788c19"></a>是時，諸女人盡得羅漢；唯有梵摩越一人， <a class="t" id="t0788c20"></a>斷三結使，成須陀洹。</p>
<p><a class="t-linehead" id="t-linehead0788c20"></a>「爾時，諸剎利婦聞彌 <a class="t" id="t0788c21"></a>勒如來出現世間，成等正覺，數千萬眾往 <a class="t" id="t0788c22"></a>至佛所，頭面禮足，在一面坐。各各生心，求 <a class="t" id="t0788c23"></a>作沙門，出家學道；或有越次取證，或有 <a class="t" id="t0788c24"></a>不取證者。爾時，阿難！其不越次取證者， <a class="t" id="t0788c25"></a>盡是奉法之人，患厭一切世間不可樂想。爾 <a class="t" id="t0788c26"></a>時，彌勒當說三乘之教，如我今日弟子之 <a class="t" id="t0788c27"></a>中，大迦葉者行十二頭陀，過去諸佛所善 <a class="t" id="t0788c28"></a>修梵行，此人常佐彌勒，勸化人民。」</p>
<p><a class="t-linehead" id="t-linehead0788c28"></a>爾時，迦 <a class="t" id="t0788c29"></a>葉去如來不遠，結加趺坐，正身正意，繫念 <a class="t" id="t0789a01"></a>在前。爾時，世尊告迦葉曰：「吾今年已衰耗， <a class="t" id="t0789a02"></a>年向八十餘。然今如來有四大聲聞，堪任遊 <a class="t" id="t0789a03"></a>化，智慧無盡，眾德具足。云何為四？所謂大 <a class="t" id="t0789a04"></a>迦葉比丘、君屠鉢漢比丘、賓頭盧比丘、羅云 <a class="t" id="t0789a05"></a>比丘。汝等四大聲聞要不般涅槃，須吾法 <a class="t" id="t0789a06"></a>沒盡，然後乃當般涅槃。大迦葉亦不應般 <a class="t" id="t0789a07"></a>涅槃，要須彌勒出現世間。所以然者，彌勒 <a class="t" id="t0789a08"></a>所化弟子，盡是釋迦文佛弟子，由我遺化得 <a class="t" id="t0789a09"></a>盡有漏。摩竭國界毘提村中，大迦葉於彼 <a class="t" id="t0789a10"></a>山中住。又彌勒如來將無數千人眾，前後圍 <a class="t" id="t0789a11"></a>遶，往至此山中，遂蒙佛恩，諸鬼神當與開 <a class="t" id="t0789a12"></a>門，使得見迦葉禪窟。</p>
<p><a class="t-linehead" id="t-linehead0789a12"></a>「是時，彌勒伸右手 <a class="t" id="t0789a13"></a>指示迦葉，告諸人民：『過去久遠釋迦文佛弟 <a class="t" id="t0789a14"></a>子，名曰迦葉！今日現在，頭陀苦行最為第 <a class="t" id="t0789a15"></a>一。』是時，諸人民見已，歎未曾有，無數百千眾 <a class="t" id="t0789a16"></a>生，諸塵垢盡，得法眼淨。或復有眾生，見迦 <a class="t" id="t0789a17"></a>葉身已，此名為最初之會，九十六億人，皆得 <a class="t" id="t0789a18"></a>阿羅漢。斯等之人皆是我弟子。所以然者， <a class="t" id="t0789a19"></a>悉由受我教訓之所致也。亦由四事因緣： <a class="t" id="t0789a20"></a>惠施、仁愛、利人、等利。爾時，阿難！彌勒如來當 <a class="t" id="t0789a21"></a>取迦葉僧伽梨著之。是時，迦葉身體奄然星 <a class="t" id="t0789a22"></a>散。是時，彌勒復取種種香華，供養迦葉。所 <a class="t" id="t0789a23"></a>以然者，諸佛世尊有恭敬心於正法故。彌 <a class="t" id="t0789a24"></a>勒亦由我所受正法化，得成無上正真之 <a class="t" id="t0789a25"></a>道。</p>
<p><a class="t-linehead" id="t-linehead0789a25"></a>「阿難當知，彌勒佛第二會時，有九十四 <a class="t" id="t0789a26"></a>億人，皆是阿羅漢，亦復是我遺教弟子，行四 <a class="t" id="t0789a27"></a>事供養之所致也。又彌勒第三之會九十二 <a class="t" id="t0789a28"></a>億人，皆是阿羅漢，亦復是我遺教弟子。</p>
<p><a class="t-linehead" id="t-linehead0789a28"></a>「爾時， <a class="t" id="t0789a29"></a>比丘姓號，皆名慈氏弟子，如我今日諸聲聞 <a class="t" id="t0789b01"></a>皆稱釋迦弟子。爾時，彌勒與諸弟子說法： <a class="t" id="t0789b02"></a>『汝等比丘，當思惟無常之想、樂有苦想、計 <a class="t" id="t0789b03"></a>我無我想、實有空想、色變之想、青瘀之想、 <a class="t" id="t0789b04"></a>腹脹之想、食不消想、血想、一切世間不可樂 <a class="t" id="t0789b05"></a>想。所以然者，比丘當知，此十想者，皆是過 <a class="t" id="t0789b06"></a>去釋迦文佛與汝等說，令得盡有漏，心得 <a class="t" id="t0789b07"></a>解脫。</p>
<p><a class="t-linehead" id="t-linehead0789b07"></a>「『若復此眾中釋迦文佛弟子，過去時修 <a class="t" id="t0789b08"></a>於梵行，來至我所；或於釋迦文佛所，奉持 <a class="t" id="t0789b09"></a>其法，來至我所；或復於釋迦文佛所，供養 <a class="t" id="t0789b10"></a>三寶，來至我所；或於釋迦文佛所，彈指之 <a class="t" id="t0789b11"></a>頃，修於善本，來至此間；或於釋迦文佛所， <a class="t" id="t0789b12"></a>行四等心，來至此者；或於釋迦文佛所，受 <a class="t" id="t0789b13"></a>持五戒、三自歸，來至我所；或於釋迦文佛所， <a class="t" id="t0789b14"></a>起神寺廟，來至我所；或於釋迦文佛所，補 <a class="t" id="t0789b15"></a>治故寺，來至我所；或於釋迦文佛所，受八 <a class="t" id="t0789b16"></a>關齋法，來至我所；或於釋迦文佛所，香花 <a class="t" id="t0789b17"></a>供養，來至此者；或復於彼聞佛法，悲泣墮 <a class="t" id="t0789b18"></a>淚，來至我所；或復於釋迦文佛，專意聽法， <a class="t" id="t0789b19"></a>來至我所；復盡形壽善修梵行，來至我所； <a class="t" id="t0789b20"></a>或復書讀諷誦，來至我所者；承事供養，來至 <a class="t" id="t0789b21"></a>我所者。』</p>
<p><a class="t-linehead" id="t-linehead0789b21"></a>「是時，彌勒便說此偈：</p>
<a class="t" id="t0789b22"></a>
<blockquote class="gatha">
<p>「『增益戒聞德，　　禪及思惟業， <a class="t" id="t0789b23"></a><br>
　善修於梵行，　　而來至我所。 <a class="t" id="t0789b24"></a><br>
　勸施發歡心，　　修行心原本， <a class="t" id="t0789b25"></a><br>
　意無若干想，　　皆來至我所。 <a class="t" id="t0789b26"></a><br>
　或發平等心，　　承事於諸佛， <a class="t" id="t0789b27"></a><br>
　飯食 <span class="corr" title="[與&gt;於] cf.【麗】">於</span> 聖眾，　　皆來至我所。 <a class="t" id="t0789b28"></a><br>
　或誦戒契經，　　善習與人說， <a class="t" id="t0789b29"></a><br>
　熾然於法本，　　今來至我所。 <a class="t" id="t0789c01"></a><br>
　釋種善能化，　　供養諸舍利， <a class="t" id="t0789c02"></a><br>
　承事法供養，　　今來至我所。 <a class="t" id="t0789c03"></a><br>
　若有書寫經，　　頒宣於素上， <a class="t" id="t0789c04"></a><br>
　其有供養經，　　皆來至我所。 <a class="t" id="t0789c05"></a><br>
　繒綵及眾物，　　供養於神寺， <a class="t" id="t0789c06"></a><br>
　自稱南無佛，　　皆來至我所。 <a class="t" id="t0789c07"></a><br>
　供養於現在，　　諸佛過去者， <a class="t" id="t0789c08"></a><br>
　禪定正平等，　　亦無有增減。 <a class="t" id="t0789c09"></a><br>
　是故於佛法，　　承事於聖眾， <a class="t" id="t0789c10"></a><br>
　專心事三寶，　　必至無為處。』</p>
</blockquote>
<a class="t" id="t0789c11"></a>
<p><a class="t-linehead" id="t-linehead0789c11"></a>「阿難當知，彌勒如來在彼眾中當說此偈。 <a class="t" id="t0789c12"></a>爾時，眾中諸天、人民思惟此十想，十一姟人 <a class="t" id="t0789c13"></a>諸塵垢盡，得法眼淨。</p>
<p><a class="t-linehead" id="t-linehead0789c13"></a>「彌勒如來千歲之中，眾 <a class="t" id="t0789c14"></a>僧無有瑕穢，爾時恒以一偈，以為禁戒：</p>
<a class="t" id="t0789c15"></a>
<blockquote class="gatha">
<p>「『口意不行惡，　　身亦無所犯， <a class="t" id="t0789c16"></a><br>
　當除此三行，　　速脫生死淵。』</p>
</blockquote>
<a class="t" id="t0789c17"></a>
<p><a class="t-linehead" id="t-linehead0789c17"></a>「過千歲之後，當有犯戒之人，遂復立戒。</p>
<p><a class="t-linehead" id="t-linehead0789c17"></a>「彌 <a class="t" id="t0789c18"></a>勒如來當壽八萬四千歲，般涅槃後，遺法當 <a class="t" id="t0789c19"></a>存八萬四千歲。所以然者，爾時眾生皆是 <a class="t" id="t0789c20"></a>利根。其有善男子、善女人，欲得見彌勒佛， <a class="t" id="t0789c21"></a>及三會聲聞眾，及鷄頭城，及見蠰佉王，并 <a class="t" id="t0789c22"></a>四大藏珍寶者，欲食自然粳米，并著自然 <a class="t" id="t0789c23"></a>衣裳，身壞命終生天上者，彼善男子、善女 <a class="t" id="t0789c24"></a>人，當勤加精進，無生懈怠，亦當供養諸法 <a class="t" id="t0789c25"></a>師承事，名華、 <span class="gaiji">［打－丁＋鳥］ <!--gaiji,,1[打-丁+鳥],2&#x3A36;,3--></span>香種種供養無令有失。如 <a class="t" id="t0789c26"></a>是，阿難！當作是學。」</p>
<p><a class="t-linehead" id="t-linehead0789c26"></a>爾時，阿難及諸大會聞 <a class="t" id="t0789c27"></a>佛所說，歡喜奉行。</p>
<a class="t" id="t0789c28"></a>
<p class="endsection"><span class="t-juanname">增壹阿含經卷第四十四</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
