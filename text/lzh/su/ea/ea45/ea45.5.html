<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea45.5">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">45.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0772c13"></a>聞如是：</p>
<p>一時，佛在舍衛國祇樹給孤獨 <a class="t" id="t0772c14"></a>園。</p>
<p><a class="t-linehead" id="t-linehead0772c14"></a>爾時，世尊告諸比丘：「當行慈心，廣布慈 <a class="t" id="t0772c15"></a>心；以行慈心，所有瞋恚之心，自當消除。所 <a class="t" id="t0772c16"></a>以然者，比丘當知；昔 <span class="corr" title="[曰&gt;日]">日</span> 有鬼極為弊暴，來 <a class="t" id="t0772c17"></a>在釋提桓因座上而坐。是時，三十三天極 <a class="t" id="t0772c18"></a>為瞋恚：『云何此鬼在我主床上坐乎？』是時， <a class="t" id="t0772c19"></a>諸天適興恚心，彼鬼遂轉端正，顏貌殊常。 <a class="t" id="t0772c20"></a>爾時，釋提桓因在普集講堂上坐，與玉女 <a class="t" id="t0772c21"></a>共相娛樂。是時，有天子往至釋提桓因所， <a class="t" id="t0772c22"></a>白帝釋言：『瞿翼當知，今有惡鬼在尊座 <a class="t" id="t0772c23"></a>上坐，今三十三天極懷恚怒，諸天適興恚 <a class="t" id="t0772c24"></a>怒，彼鬼遂轉端正 ，顏貌勝常。』是時，釋提 <a class="t" id="t0772c25"></a>桓因便作是念：『此鬼必是神妙之鬼。』</p>
<p><a class="t-linehead" id="t-linehead0772c25"></a>「是時，釋 <a class="t" id="t0772c26"></a>提桓因往至彼鬼所，相去不遠，自稱姓名： <a class="t" id="t0772c27"></a>『吾是釋提桓因，諸天之主。』時，釋提桓因自 <a class="t" id="t0772c28"></a>稱姓名時，彼惡鬼轉成醜形，顏貌可惡，是 <a class="t" id="t0772c29"></a>彼惡鬼即時消滅。比丘！當以此方便，知其 <a class="t" id="t0773a01"></a>行慈心而不捨離，其德如是。</p>
<p><a class="t-linehead" id="t-linehead0773a01"></a>「又且，比丘！吾 <a class="t" id="t0773a02"></a>昔日時，七歲之中恒修慈心，經歷七成劫、敗 <a class="t" id="t0773a03"></a>劫，不往來生死，劫欲壞時，便生光音天，劫 <a class="t" id="t0773a04"></a>欲成時，便生無想天上，或作梵天，統領諸 <a class="t" id="t0773a05"></a>天，領十千世界，又復三十七變為釋提 <a class="t" id="t0773a06"></a>桓因，又無數變為轉輪聖王。比丘！以此 <a class="t" id="t0773a07"></a>方便，知其行慈心，其德如是。</p>
<p><a class="t-linehead" id="t-linehead0773a07"></a>「復次，行慈心 <a class="t" id="t0773a08"></a>者，身壞命終，生梵天上，離三惡道，去離八 <a class="t" id="t0773a09"></a>難。復次，其行慈者，生中正之國。復次，行慈 <a class="t" id="t0773a10"></a>者，顏貌端正，諸根不缺，形體完具。復次，其行 <a class="t" id="t0773a11"></a>慈心者，躬自見如來，承事諸佛，不樂在 <a class="t" id="t0773a12"></a>家，欲得出家學道者，著三法衣，剃除鬚 <a class="t" id="t0773a13"></a>髮，修沙門之法，修無上梵行。</p>
<p><a class="t-linehead" id="t-linehead0773a13"></a>「比丘當知， <a class="t" id="t0773a14"></a>猶如金剛，人取食之，終不消化，要當下過。 <a class="t" id="t0773a15"></a>其行慈心之人，亦復如是，若如來出世，要 <a class="t" id="t0773a16"></a>當作道，修無上梵行；生死已盡，梵行已立， <a class="t" id="t0773a17"></a>所作已辦，更不復受有，如實知之。」</p>
<p><a class="t-linehead" id="t-linehead0773a17"></a>是時，尊 <a class="t" id="t0773a18"></a>者阿難白佛言：「世尊！設如來不出世時，彼 <a class="t" id="t0773a19"></a>善男子不樂在家，當何所趣向？」</p>
<p><a class="t-linehead" id="t-linehead0773a19"></a>佛告阿難 <a class="t" id="t0773a20"></a>曰：「若如來不出時，然善男子不樂在家，自 <a class="t" id="t0773a21"></a>剃鬚髮，在閑靜之處，剋己自修，即於 <a class="t" id="t0773a22"></a>彼處，盡諸有漏，成無漏行。」</p>
<p><a class="t-linehead" id="t-linehead0773a22"></a>是時，阿難白佛 <a class="t" id="t0773a23"></a>言：「云何，世尊！彼人自修梵行、三乘之行，彼人 <a class="t" id="t0773a24"></a>何所趣向？」</p>
<p><a class="t-linehead" id="t-linehead0773a24"></a>佛告阿難：「如汝所言，吾恒說 <a class="t" id="t0773a25"></a>三乘之行。過去、將來三世諸佛，盡當說三 <a class="t" id="t0773a26"></a>乘之法。阿難當知，或有是時，眾生之類顏 <a class="t" id="t0773a27"></a>貌壽命，轉轉減少，形器瘦弱，無復威神，多 <a class="t" id="t0773a28"></a>諸瞋怒、嫉妬、恚癡、姦偽、幻惑，所行不真。或復 <a class="t" id="t0773a29"></a>有利根捷疾，展轉諍競，共相鬪訟；或以手 <a class="t" id="t0773b01"></a>拳、瓦石、刀杖，共相傷害。是時，眾生之類執 <a class="t" id="t0773b02"></a>草便成刀劍，斷斯命根。其中眾生，行慈 <a class="t" id="t0773b03"></a>心者無有瞋怒，見此變怪，皆懷恐懼，悉共 <a class="t" id="t0773b04"></a>馳走，離此惡處，在山野之中，自然剃除 <a class="t" id="t0773b05"></a>鬚髮，著三法衣，修無上梵行，剋己自修， <a class="t" id="t0773b06"></a>盡有漏心而得解脫，便入無漏境，各各自 <a class="t" id="t0773b07"></a>相謂言：『我等已勝怨家。』阿難當知，彼名為 <a class="t" id="t0773b08"></a>最勝。」</p>
<p><a class="t-linehead" id="t-linehead0773b08"></a>是時，阿難復白佛言：「彼人為在何部？ <a class="t" id="t0773b09"></a>聲聞部，辟支部，為佛部耶？」</p>
<p><a class="t-linehead" id="t-linehead0773b09"></a>佛告阿難：「彼 <a class="t" id="t0773b10"></a>人當名正在辟支部。所以然者，此人皆 <a class="t" id="t0773b11"></a>由造諸功德，行眾善本，修清淨四諦，分別 <a class="t" id="t0773b12"></a>諸法。夫行善法者，即慈心是也。所以然者， <a class="t" id="t0773b13"></a>履仁行慈，此德廣大。吾昔著此慈仁之 <a class="t" id="t0773b14"></a>鎧，降伏魔官屬，坐樹王下，成無上道，以此 <a class="t" id="t0773b15"></a>方便，知慈最第一，慈者最勝之法也。阿 <a class="t" id="t0773b16"></a>難當知，故名為最勝。行慈心者，其德如是， <a class="t" id="t0773b17"></a>不可稱計。當求方便，修行慈心。如是，阿 <a class="t" id="t0773b18"></a>難！當作是學。」</p>
<p><a class="t-linehead" id="t-linehead0773b18"></a>爾時，阿難聞佛所說，歡喜奉 <a class="t" id="t0773b19"></a>行。</p>
<a class="t" id="t0773b20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
