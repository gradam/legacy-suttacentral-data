<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea17.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">17.7</span> <span class="mirror-right">（七）</span>
</h1>
</div>
<p><a class="t-linehead" id="t-linehead0583b15"></a>聞如是：</p>
<p>一時，佛在舍衛國祇樹給孤獨 <a class="t" id="t0583b16"></a>園。</p>
<p><a class="t-linehead" id="t-linehead0583b16"></a>爾時，尊者阿難在閑靜之處，獨自思惟， <a class="t" id="t0583b17"></a>便生是念：「諸有生民，興愛欲想，便生欲愛， <a class="t" id="t0583b18"></a>晝夜習之，無有厭足。」</p>
<p><a class="t-linehead" id="t-linehead0583b18"></a>爾時，尊者阿難向暮 <a class="t" id="t0583b19"></a>即從坐起，著衣正服，便往至世尊所。到 <a class="t" id="t0583b20"></a>已，頭面禮足，在一面坐。爾時，尊者阿難白 <a class="t" id="t0583b21"></a>世尊曰：「向在靜閑之處，便生此念：『諸有眾 <a class="t" id="t0583b22"></a>生，興欲愛想，便生欲愛，長夜習之，無有厭 <a class="t" id="t0583b23"></a>足。』」</p>
<p><a class="t-linehead" id="t-linehead0583b23"></a>世尊告曰：「如是。阿難！如汝所言，諸有人 <a class="t" id="t0583b24"></a>民，興欲愛想，便增欲想，長夜習之，無有厭 <a class="t" id="t0583b25"></a>足。所以者何？昔者，阿難！過去世時有轉輪聖 <a class="t" id="t0583b26"></a>王，名曰頂生，以法治化，無有奸罔，七寶 <a class="t" id="t0583b27"></a>成就。所謂七寶者：輪寶、象寶、馬寶、珠寶、玉女 <a class="t" id="t0583b28"></a>寶、居士寶、典兵寶，是謂七寶。復有千子，勇 <a class="t" id="t0583b29"></a>猛強壯，能降伏諸惡，統領四天下不加刀 <a class="t" id="t0583c01"></a>杖。阿難當知，爾時頂生聖王便生此念：『我 <a class="t" id="t0583c02"></a>今有此閻浮提地，人民熾盛，多諸珍寶，我 <a class="t" id="t0583c03"></a>亦曾從耆年長老邊聞：「西有瞿耶尼土，人 <a class="t" id="t0583c04"></a>民熾盛，多諸珍寶。」我今當往統彼國土。』爾 <a class="t" id="t0583c05"></a>時，阿難！頂生適生斯念，將四部兵，從此 <a class="t" id="t0583c06"></a>閻浮地沒，便往至瞿耶尼土。</p>
<p><a class="t-linehead" id="t-linehead0583c06"></a>「爾時，彼土人 <a class="t" id="t0583c07"></a>民見聖王來，皆悉前迎，禮跪問訊：『善來，大王！ <a class="t" id="t0583c08"></a>今此瞿耶尼國，人民熾盛，唯願聖王當於此 <a class="t" id="t0583c09"></a>治化諸人民，使從法教！』爾時，阿難！聖王頂 <a class="t" id="t0583c10"></a>生即於瞿耶尼統領人民，乃經數百千年。</p>
<a class="t" id="t0583c11"></a>
<p><a class="t-linehead" id="t-linehead0583c11"></a>「是時，聖王頂生復於餘時便生此念：『我有 <a class="t" id="t0583c12"></a>閻浮提，人民熾盛，多諸珍寶，亦雨七寶，乃 <a class="t" id="t0583c13"></a>至于膝；今亦復有此瞿耶尼，人民熾盛，多 <a class="t" id="t0583c14"></a>諸珍寶。我亦曾從長年許聞：「復有弗于 <a class="t" id="t0583c15"></a>逮，人民熾盛，多諸珍寶。」我今當往統彼國 <a class="t" id="t0583c16"></a>土，以法治化。』爾時，阿難！頂生聖王適生斯 <a class="t" id="t0583c17"></a>念，將四部兵，從瞿耶尼沒，便往至弗于逮。</p>
<a class="t" id="t0583c18"></a>
<p><a class="t-linehead" id="t-linehead0583c18"></a>「爾時，彼土人民見聖王來，皆悉前迎，禮跪問 <a class="t" id="t0583c19"></a>訊，異口同響而作是語：『善來，大王！今此弗 <a class="t" id="t0583c20"></a>于逮，人民熾盛，多諸珍寶，唯願大王當於 <a class="t" id="t0583c21"></a>此治化諸人民，使從法教！』爾時，阿難！頂生 <a class="t" id="t0583c22"></a>聖王即於弗于逮統領人民，乃經百千 <a class="t" id="t0583c23"></a>萬歲。</p>
<p><a class="t-linehead" id="t-linehead0583c23"></a>「是時，聖王頂生復於餘時便生此念： <a class="t" id="t0583c24"></a>『我於閻浮提，人民熾盛，多諸珍寶，亦雨七 <a class="t" id="t0583c25"></a>寶，乃至于膝；今亦復有此瞿耶尼，人民熾 <a class="t" id="t0583c26"></a>盛，多諸珍寶；今亦復有此弗于逮國，人民 <a class="t" id="t0583c27"></a>熾盛，多諸珍寶。我亦曾從耆年長老邊聞： <a class="t" id="t0583c28"></a>「復有欝單越，人民熾盛，多諸珍寶，所為自 <a class="t" id="t0583c29"></a>由，無固守者。壽不中夭，正壽千歲。在彼壽 <a class="t" id="t0584a01"></a>終必生天上，不墮餘趣，著劫波育衣，食自 <a class="t" id="t0584a02"></a>然粳米。」我今當往統領彼國土，以法治化。』</p>
<a class="t" id="t0584a03"></a>
<p><a class="t-linehead" id="t-linehead0584a03"></a>「爾時，阿難！頂生聖王適生斯念，將四部兵， <a class="t" id="t0584a04"></a>從弗于逮沒，便往至欝單越。遙見彼土 <a class="t" id="t0584a05"></a>欝然青色，見已，便問左右臣曰：『汝等普見 <a class="t" id="t0584a06"></a>此土欝然青色不乎？』對曰：『唯然，見之。』王 <a class="t" id="t0584a07"></a>告群臣曰：『此是柔軟之草，軟若天衣而無 <a class="t" id="t0584a08"></a>有異。此等諸賢當於斯坐。』小復前行，遙 <a class="t" id="t0584a09"></a>見彼土晃然黃色，便告諸臣曰：『汝等普見 <a class="t" id="t0584a10"></a>此土晃然黃色不乎？』對曰：『皆悉見之。』大 <a class="t" id="t0584a11"></a>王曰：『此名自然粳米，此等諸賢恒食此食。 <a class="t" id="t0584a12"></a>如今卿等，亦當食此粳米。』爾時，聖王小復 <a class="t" id="t0584a13"></a>前行，復見彼土普悉平正，遙見高臺顯望殊 <a class="t" id="t0584a14"></a>特，復告諸臣：『汝等頗見此土普地平正 <a class="t" id="t0584a15"></a>乎？』對曰：『如是，皆悉見之。』大王報曰：『此名 <a class="t" id="t0584a16"></a>劫波育樹衣，汝等亦復當著此樹衣。』</p>
<p><a class="t-linehead" id="t-linehead0584a16"></a>「爾時， <a class="t" id="t0584a17"></a>阿難！彼土人民見大王來，皆起前迎，禮跪 <a class="t" id="t0584a18"></a>問訊，異音同響而作是說：『善來，聖王！此欝 <a class="t" id="t0584a19"></a>單越，人民熾盛，多諸珍寶，唯願大王當於 <a class="t" id="t0584a20"></a>此治化諸人民，使從法教！』爾時，阿難！頂生 <a class="t" id="t0584a21"></a>聖王即於欝單越統領人民，乃經百千 <a class="t" id="t0584a22"></a>萬歲。</p>
<p><a class="t-linehead" id="t-linehead0584a22"></a>「是時，頂生聖王復於餘時便生此念： <a class="t" id="t0584a23"></a>『我今有閻浮地，人民熾盛，多諸珍寶，亦雨 <a class="t" id="t0584a24"></a>七寶，乃至于膝；今亦復有此瞿耶尼、弗于 <a class="t" id="t0584a25"></a>逮及此欝單越，人民熾盛，多諸珍寶。我亦 <a class="t" id="t0584a26"></a>曾從耆年長老邊聞：「有三十三天，快樂無 <a class="t" id="t0584a27"></a>比，壽命極長，衣食自然，玉女營從，不可稱 <a class="t" id="t0584a28"></a>計。」我今當往領彼天宮，以法治化。』</p>
<p><a class="t-linehead" id="t-linehead0584a28"></a>「爾時，阿 <a class="t" id="t0584a29"></a>難！頂生聖王適生斯念，將四部兵，從欝單 <a class="t" id="t0584b01"></a>越沒，便往至三十三天上。爾時，天帝釋遙 <a class="t" id="t0584b02"></a>見頂生聖王來，便作是說：『善來，大王！可 <a class="t" id="t0584b03"></a>就此坐。』爾時，阿難！頂生聖王即共釋提桓 <a class="t" id="t0584b04"></a>因一處坐。二人共坐，不可分別，顏貌舉動， <a class="t" id="t0584b05"></a>言語聲響，一而不異。爾時，阿難！頂生聖王 <a class="t" id="t0584b06"></a>在彼，乃經數千百歲已，便生此念：『我今 <a class="t" id="t0584b07"></a>有此閻浮地，人民熾盛，多諸珍寶，亦雨七 <a class="t" id="t0584b08"></a>寶，乃至于膝；亦有瞿耶尼，亦復有弗于 <a class="t" id="t0584b09"></a>逮，亦復有欝單越，人民熾盛，多諸珍寶。 <a class="t" id="t0584b10"></a>我今至此三十三天，我今宜可害此天帝 <a class="t" id="t0584b11"></a>釋，便於此間獨王諸天。』爾時，阿難！頂生 <a class="t" id="t0584b12"></a>聖王適生此念，即於座上而自退墮，至閻 <a class="t" id="t0584b13"></a>浮里地，及四部兵皆悉落墮。爾時，亦失輪 <a class="t" id="t0584b14"></a>寶，莫知所在，象寶、馬寶同時命終，珠寶自 <a class="t" id="t0584b15"></a>滅，玉女寶、居士寶、典兵寶斯皆命終。</p>
<p><a class="t-linehead" id="t-linehead0584b15"></a>「爾時，頂 <a class="t" id="t0584b16"></a>生聖王身得重病，諸宗族親屬普悉運集， <a class="t" id="t0584b17"></a>問訊王病：『云何，大王！若使大王命終之後， <a class="t" id="t0584b18"></a>有人來問此義：「頂生大王臨命終時，有何 <a class="t" id="t0584b19"></a>言教？」設有此問，當何以報之？』頂生聖王報 <a class="t" id="t0584b20"></a>曰：『若使我命終，命終之後有人問者，以此 <a class="t" id="t0584b21"></a>報之：「頂生王者，領此四天下而無厭足，復 <a class="t" id="t0584b22"></a>至三十三天，在彼經數百千歲，意猶生 <a class="t" id="t0584b23"></a>貪，欲害天帝，便自墮落，即取命終。」』</p>
<p><a class="t-linehead" id="t-linehead0584b23"></a>「汝今，阿 <a class="t" id="t0584b24"></a>難！勿懷狐疑。爾時，頂生王者豈異人乎？莫 <a class="t" id="t0584b25"></a>作是觀。所以然者，時頂生王者即我身是。 <a class="t" id="t0584b26"></a>爾時，我領此四天下，及至三十三天，於五 <a class="t" id="t0584b27"></a>欲中，無有厭足。阿難！當以此方便，證知 <a class="t" id="t0584b28"></a>所趣，興貪欲心，倍增其想，於愛欲中而無 <a class="t" id="t0584b29"></a>厭足；欲求厭足，當從聖賢智慧中求。」</p>
<p><a class="t-linehead" id="t-linehead0584b29"></a>爾時， <a class="t" id="t0584c01"></a>世尊於大眾中，便說此偈：</p>
<a class="t" id="t0584c02"></a>
<blockquote class="gatha">
<p>「貪婬如時雨，　　於欲無厭足； <a class="t" id="t0584c03"></a><br>
樂少而苦多，　　智者所屏棄。 <a class="t" id="t0584c04"></a><br>
正使受天欲，　　五樂而自娛； <a class="t" id="t0584c05"></a><br>
不如斷愛心，　　正覺之弟子。 <a class="t" id="t0584c06"></a><br>
貪欲延億劫，　　福盡還入獄； <a class="t" id="t0584c07"></a><br>
受樂詎幾時，　　輒受地獄痛。</p>
</blockquote>
<a class="t" id="t0584c08"></a>
<p><a class="t-linehead" id="t-linehead0584c08"></a>「是故，阿難！當以此方便，知於欲而去欲， <a class="t" id="t0584c09"></a>永不興其想。當作是學。」</p>
<p><a class="t-linehead" id="t-linehead0584c09"></a>爾時，阿難聞佛 <a class="t" id="t0584c10"></a>所說，歡喜奉行。</p>
<a class="t" id="t0584c11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
