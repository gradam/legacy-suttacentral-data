<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea17.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">17.8</span> <span class="mirror-right">（八）</span>
</h1>
</div>
<p><a class="t-linehead" id="t-linehead0584c11"></a>聞如是：</p>
<p>一時，佛在舍衛國祇樹給孤獨 <a class="t" id="t0584c12"></a>園。</p>
<p><a class="t-linehead" id="t-linehead0584c12"></a>爾時，生漏婆羅門便往至世尊所，共相 <a class="t" id="t0584c13"></a>問訊，在一面坐。是時，生漏婆羅門白世尊 <a class="t" id="t0584c14"></a>曰：「當云何觀惡知識人？」</p>
<p><a class="t-linehead" id="t-linehead0584c14"></a>世尊告曰：「當觀 <a class="t" id="t0584c15"></a>如觀月。」</p>
<p><a class="t-linehead" id="t-linehead0584c15"></a>婆羅門曰：「當云何觀善知識？」</p>
<p><a class="t-linehead" id="t-linehead0584c15"></a>世尊 <a class="t" id="t0584c16"></a>告曰：「當觀如觀月。」</p>
<p><a class="t-linehead" id="t-linehead0584c16"></a>婆羅門曰：「沙門瞿曇今 <a class="t" id="t0584c17"></a>所說者，略說其要，未解廣義。唯願瞿曇廣 <a class="t" id="t0584c18"></a>普說義，使未解者解。」</p>
<p><a class="t-linehead" id="t-linehead0584c18"></a>世尊告曰：「婆羅門！諦 <a class="t" id="t0584c19"></a>聽！諦聽！善思念之，吾當與汝廣演其義。」</p>
<p><a class="t-linehead" id="t-linehead0584c19"></a>婆 <a class="t" id="t0584c20"></a>羅門對曰：「如是，瞿曇！」生漏婆羅門從佛受 <a class="t" id="t0584c21"></a>教。</p>
<p><a class="t-linehead" id="t-linehead0584c21"></a>世尊告曰：「猶如，婆羅門！月末之月，晝夜 <a class="t" id="t0584c22"></a>周旋，但有其損，未有其盈。彼以減損，或復 <a class="t" id="t0584c23"></a>有時而月不現，無有見者。此亦如是，婆羅 <a class="t" id="t0584c24"></a>門！若惡知識，經歷晝夜，漸無有信，無有 <a class="t" id="t0584c25"></a>戒，無有聞，無有施，無有智慧，彼以無 <a class="t" id="t0584c26"></a>有信、戒、聞、施、智慧，是時彼惡知識身壞命終， <a class="t" id="t0584c27"></a>入地獄中。是故，婆羅門！我今說是惡知識 <a class="t" id="t0584c28"></a>者，猶如月末之月。猶如，婆羅門！月初生 <a class="t" id="t0584c29"></a>時，隨所經過日夜，光明漸增，稍稍盛滿，便 <a class="t" id="t0585a01"></a>於十五日具足盛滿，一切眾生靡不見者。 <a class="t" id="t0585a02"></a>如是，婆羅門！若善知識，經歷日夜，增益信、 <a class="t" id="t0585a03"></a>戒、聞、施、智慧。彼以增益信、戒、施、聞、智慧，爾時 <a class="t" id="t0585a04"></a>善知識身壞命終，生天上善處。是故，婆羅門！ <a class="t" id="t0585a05"></a>我今說此善知識所趣，猶月盛滿。」</p>
<p><a class="t-linehead" id="t-linehead0585a05"></a>爾時，世尊 <a class="t" id="t0585a06"></a>便說此偈：</p>
<a class="t" id="t0585a07"></a>
<blockquote class="gatha">
<p>「若人有貪欲，　　瞋恚癡不盡； <a class="t" id="t0585a08"></a><br>
於善漸有減，　　猶如月向盡。 <a class="t" id="t0585a09"></a><br>
若人無貪欲，　　瞋恚癡亦盡； <a class="t" id="t0585a10"></a><br>
於善漸有增，　　猶如月盛滿。</p>
</blockquote>
<a class="t" id="t0585a11"></a>
<p><a class="t-linehead" id="t-linehead0585a11"></a>「是故，婆羅門！當學如月初。」</p>
<p><a class="t-linehead" id="t-linehead0585a11"></a>爾時，生漏婆羅門 <a class="t" id="t0585a12"></a>白世尊曰：「善哉！瞿曇！猶如屈者得伸，冥 <a class="t" id="t0585a13"></a>者見明，迷者見路，於闇冥然明。此亦如 <a class="t" id="t0585a14"></a>是，沙門瞿曇無數方便為我說法，我今自 <a class="t" id="t0585a15"></a>歸世尊及法、眾僧，自今以往，聽我為優 <a class="t" id="t0585a16"></a>婆塞，盡形壽不殺生。」</p>
<p><a class="t-linehead" id="t-linehead0585a16"></a>爾時，生漏聞佛所說， <a class="t" id="t0585a17"></a>歡喜奉行。</p>
<a class="t" id="t0585a18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
