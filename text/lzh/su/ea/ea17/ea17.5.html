<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea17.5">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">17.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0583a19"></a>聞如是：</p>
<p>一時，佛在舍衛國祇樹給孤獨 <a class="t" id="t0583a20"></a>園。</p>
<p><a class="t-linehead" id="t-linehead0583a20"></a>爾時，世尊告諸比丘：「邪見眾生所念、所趣 <a class="t" id="t0583a21"></a>及餘諸行，一切無可貴者，世間人民所不 <a class="t" id="t0583a22"></a>貪樂。所以然者，以其邪見不善故也。猶如 <a class="t" id="t0583a23"></a>有諸苦菓之子。所謂苦菓、苦蔘子、葶藶 <a class="t" id="t0583a24"></a>子、畢地槃持子，及諸餘苦子，便於良地種 <a class="t" id="t0583a25"></a>此諸子，然後生苗猶復故苦。所以然者， <a class="t" id="t0583a26"></a>以其子本苦故。此邪見眾生亦復如是，所 <a class="t" id="t0583a27"></a>作身行、口行、意行，所趣、所念及諸惡行，一切 <a class="t" id="t0583a28"></a>無可貴者，世間人民所不貪樂。所以然 <a class="t" id="t0583a29"></a>者，以其邪見惡不善故。是故，諸比丘！當 <a class="t" id="t0583b01"></a>除邪見，習行正見。如是，諸比丘！當作是學。」</p>
<a class="t" id="t0583b02"></a>
<p><a class="t-linehead" id="t-linehead0583b02"></a>爾時，諸比丘聞佛所說，歡喜奉行。</p>
<a class="t" id="t0583b03"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
