<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea17.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">17.10</span> <span class="mirror-right">（一〇）</span>
</h1>
</div>
<p><a class="t-linehead" id="t-linehead0585c04"></a>聞如是：</p>
<p>一時，佛在釋翅尼拘留園，與大 <a class="t" id="t0585c05"></a>比丘眾五百人俱。</p>
<p><a class="t-linehead" id="t-linehead0585c05"></a>爾時，國中豪貴諸大釋種 <a class="t" id="t0585c06"></a>五百餘人，欲有所論，集普義講堂。爾時，世 <a class="t" id="t0585c07"></a>典婆羅門便往詣彼釋種所，語彼釋種言： <a class="t" id="t0585c08"></a>「云何，諸君！此中頗有沙門、婆羅門及世俗人， <a class="t" id="t0585c09"></a>能與吾共論議乎？」</p>
<p><a class="t-linehead" id="t-linehead0585c09"></a>爾時，眾多釋報世典婆羅 <a class="t" id="t0585c10"></a>門曰：「此中今有二人，高才博學，居在迦毘 <a class="t" id="t0585c11"></a>羅越國。云何為二人？一名周利槃特比丘， <a class="t" id="t0585c12"></a>二名瞿曇，釋種如來、至真、等正覺。眾中少 <a class="t" id="t0585c13"></a>知無聞，亦無智慧，言語醜陋，不別去就， <a class="t" id="t0585c14"></a>如此槃特之比。又此迦維羅越一國之中， <a class="t" id="t0585c15"></a>無知無聞，亦無黠慧，為人醜陋，多諸穢 <a class="t" id="t0585c16"></a>惡，如此瞿曇之比。汝今可與彼論議。設婆 <a class="t" id="t0585c17"></a>羅門能與彼二人論議得勝者，我等五百 <a class="t" id="t0585c18"></a>餘人，便當供養隨時所須，亦當相惠千鎰 <a class="t" id="t0585c19"></a>純金。」</p>
<p><a class="t-linehead" id="t-linehead0585c19"></a>爾時，婆羅門便生此心：「此迦毘羅越 <a class="t" id="t0585c20"></a>釋種，悉皆聰明，多諸技術，姦宄虛偽，無 <a class="t" id="t0585c21"></a>有正行。設吾與彼二人論議而得勝者，何 <a class="t" id="t0585c22"></a>足為奇，或復彼人得吾便者，便為愚者 <a class="t" id="t0585c23"></a>所伏。」思此二理，「吾不堪與彼論議也。」作 <a class="t" id="t0585c24"></a>是語已，便退而去。</p>
<p><a class="t-linehead" id="t-linehead0585c24"></a>是時，周利槃特到時持 <a class="t" id="t0585c25"></a>鉢，入迦毘羅越乞食。時，世典婆羅門遙見周 <a class="t" id="t0585c26"></a>利槃特來，便作是念：「我今當往問彼人義。」 <a class="t" id="t0585c27"></a>時，世典婆羅門便往至比丘所，語周利槃特 <a class="t" id="t0585c28"></a>曰：「沙門！為字何等？」</p>
<p><a class="t-linehead" id="t-linehead0585c28"></a>周利槃特曰：「止！婆羅門！ <a class="t" id="t0585c29"></a>何須問字？所以來此欲問義者，時可問 <a class="t" id="t0586a01"></a>之。」</p>
<p><a class="t-linehead" id="t-linehead0586a01"></a>婆羅門言：「沙門！能與吾共論議乎？」</p>
<p><a class="t-linehead" id="t-linehead0586a01"></a>周利 <a class="t" id="t0586a02"></a>槃特言：「我今尚能與梵天論議，何況與汝 <a class="t" id="t0586a03"></a>盲無目人乎？」</p>
<p><a class="t-linehead" id="t-linehead0586a03"></a>婆羅門言：「盲者即非無目人 <a class="t" id="t0586a04"></a>乎？無目則非盲耶？此是一義，豈非煩重。」</p>
<p><a class="t-linehead" id="t-linehead0586a04"></a>是 <a class="t" id="t0586a05"></a>時，周利槃特便騰逝空中作十八變。爾時， <a class="t" id="t0586a06"></a>婆羅門便作是念：「此沙門止有神足，不解 <a class="t" id="t0586a07"></a>論議；設當與吾解此義者，身便當與作弟 <a class="t" id="t0586a08"></a>子。」</p>
<p><a class="t-linehead" id="t-linehead0586a08"></a>是時，尊者舍利弗以天耳聽聞有是語： <a class="t" id="t0586a09"></a>「周利槃特與世典婆羅門作此論議。」是時， <a class="t" id="t0586a10"></a>尊者舍利弗即變身作槃特形，隱槃特形， <a class="t" id="t0586a11"></a>使不復現，語婆羅門曰：「汝婆羅門！若作是 <a class="t" id="t0586a12"></a>念：『此沙門止有神足，不堪論議。』者，汝今 <a class="t" id="t0586a13"></a>諦聽，吾當說之，報汝向議，依此論本，當 <a class="t" id="t0586a14"></a>更引喻。汝今，婆羅門！名字何等？」</p>
<p><a class="t-linehead" id="t-linehead0586a14"></a>婆羅門曰： <a class="t" id="t0586a15"></a>「吾名梵天。」</p>
<p><a class="t-linehead" id="t-linehead0586a15"></a>周利槃特問曰：「汝是丈夫乎？」</p>
<p><a class="t-linehead" id="t-linehead0586a15"></a>婆 <a class="t" id="t0586a16"></a>羅門曰：「吾是丈夫。」</p>
<p><a class="t-linehead" id="t-linehead0586a16"></a>復問：「是人乎？」</p>
<p><a class="t-linehead" id="t-linehead0586a16"></a>婆羅門報 <a class="t" id="t0586a17"></a>曰：「是人。」</p>
<p><a class="t-linehead" id="t-linehead0586a17"></a>周利槃特問曰：「云何，婆羅門！丈夫亦 <a class="t" id="t0586a18"></a>是人，人亦是丈夫，此亦是一義，豈非煩重 <a class="t" id="t0586a19"></a>乎？然，婆羅門！盲與無目，此義不同。」</p>
<p><a class="t-linehead" id="t-linehead0586a19"></a>婆羅門 <a class="t" id="t0586a20"></a>曰：「云何，沙門！名之為盲？」</p>
<p><a class="t-linehead" id="t-linehead0586a20"></a>周利槃特曰：「猶如 <a class="t" id="t0586a21"></a>不見今世、後世，生者、滅者，善色、惡色，若好、 <a class="t" id="t0586a22"></a>若醜，眾生所造善惡之行，如實而不知，永 <a class="t" id="t0586a23"></a>無所覩，故稱之為盲。」</p>
<p><a class="t-linehead" id="t-linehead0586a23"></a>婆羅門曰：「云何為 <a class="t" id="t0586a24"></a>無眼者乎？」</p>
<p><a class="t-linehead" id="t-linehead0586a24"></a>周利槃特曰：「眼者，無上智慧之眼。 <a class="t" id="t0586a25"></a>彼人無此智慧之眼，故稱之為無目也。」</p>
<a class="t" id="t0586a26"></a>
<p><a class="t-linehead" id="t-linehead0586a26"></a>婆羅門言：「止！止！沙門！捨此雜論，我今欲問 <a class="t" id="t0586a27"></a>深義。云何，沙門！頗不依法得涅槃乎？」</p>
<p><a class="t-linehead" id="t-linehead0586a27"></a>周 <a class="t" id="t0586a28"></a>利報曰：「不依五盛陰而得涅槃。」</p>
<p><a class="t-linehead" id="t-linehead0586a28"></a>婆羅門曰： <a class="t" id="t0586a29"></a>「云何，沙門！此五盛陰有緣生耶？無緣生乎？」</p>
<a class="t" id="t0586b01"></a>
<p><a class="t-linehead" id="t-linehead0586b01"></a>周利槃特對曰：「此五盛陰有緣生，非無緣 <a class="t" id="t0586b02"></a>也。」</p>
<p><a class="t-linehead" id="t-linehead0586b02"></a>婆羅門曰：「何等是五盛陰緣？」</p>
<p><a class="t-linehead" id="t-linehead0586b02"></a>比丘曰：「愛 <a class="t" id="t0586b03"></a>是緣也。」</p>
<p><a class="t-linehead" id="t-linehead0586b03"></a>婆羅門曰：「何者是愛？」</p>
<p><a class="t-linehead" id="t-linehead0586b03"></a>比丘報曰：「生 <a class="t" id="t0586b04"></a>者是也。」</p>
<p><a class="t-linehead" id="t-linehead0586b04"></a>婆羅門曰：「何者名為生？」</p>
<p><a class="t-linehead" id="t-linehead0586b04"></a>比丘曰：「即 <a class="t" id="t0586b05"></a>愛是也。」</p>
<p><a class="t-linehead" id="t-linehead0586b05"></a>婆羅門曰：「愛有何道？」</p>
<p><a class="t-linehead" id="t-linehead0586b05"></a>沙門曰：「賢聖 <a class="t" id="t0586b06"></a>八品道是。所謂正見、正業、正語、正命、正行、正 <a class="t" id="t0586b07"></a>方便、正念、正定，是謂名為賢聖八品道。」</p>
<p><a class="t-linehead" id="t-linehead0586b07"></a>爾時， <a class="t" id="t0586b08"></a>周利槃特廣為說法已，婆羅門從比丘聞 <a class="t" id="t0586b09"></a>如此教已，諸塵垢盡，得法眼淨，即於其處， <a class="t" id="t0586b10"></a>身中刀風起而命終。是時，尊者舍利弗還復 <a class="t" id="t0586b11"></a>其形，飛在空中，還詣所止。</p>
<p><a class="t-linehead" id="t-linehead0586b11"></a>是時，尊者周利 <a class="t" id="t0586b12"></a>槃特比丘往至普集講堂眾多釋種所。到 <a class="t" id="t0586b13"></a>已，語彼釋言：「汝等速辦蘇油、薪柴，往耶 <a class="t" id="t0586b14"></a>維世典婆羅門。」</p>
<p><a class="t-linehead" id="t-linehead0586b14"></a>是時，釋種即辦蘇、油，往耶 <a class="t" id="t0586b15"></a>維世典婆羅門。於四道頭起鍮婆，各各相 <a class="t" id="t0586b16"></a>率，便往至尊者周利槃特比丘所。到已，頭面 <a class="t" id="t0586b17"></a>禮足，在一面坐。</p>
<p><a class="t-linehead" id="t-linehead0586b17"></a>時，諸釋種以此偈，向尊 <a class="t" id="t0586b18"></a>者周利槃特說曰：</p>
<a class="t" id="t0586b19"></a>
<blockquote class="gatha">
<p>「耶維起鍮婆，　　不違尊者教； <a class="t" id="t0586b20"></a><br>
我等獲大利，　　得遇此福祐。」</p>
</blockquote>
<a class="t" id="t0586b21"></a>
<p><a class="t-linehead" id="t-linehead0586b21"></a>是時，尊者周利槃特便以此偈而報釋曰：</p>
<a class="t" id="t0586b22"></a>
<blockquote class="gatha">
<p>「今轉尊法輪，　　降伏諸外道； <a class="t" id="t0586b23"></a><br>
智慧如大海，　　此來降梵志。 <a class="t" id="t0586b24"></a><br>
所作善惡行，　　去來今現在； <a class="t" id="t0586b25"></a><br>
億劫不忘失，　　是故當作福。」</p>
</blockquote>
<a class="t" id="t0586b26"></a>
<p><a class="t-linehead" id="t-linehead0586b26"></a>是時，尊者周利槃特廣與彼諸釋種說法已， <a class="t" id="t0586b27"></a>諸釋白周利槃特言：「若尊者須衣被、飲食、床 <a class="t" id="t0586b28"></a>褥、臥具、病瘦醫藥，我等盡當事事供給，唯願 <a class="t" id="t0586b29"></a>受請，勿拒微情。」時，尊者周利槃特默然可 <a class="t" id="t0586c01"></a>之。</p>
<p><a class="t-linehead" id="t-linehead0586c01"></a>爾時，諸釋種聞尊者周利槃特所說，歡喜 <a class="t" id="t0586c02"></a>奉行。</p>
<a class="t" id="t0586c03"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
