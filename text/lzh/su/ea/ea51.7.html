<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea51.7">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">51.7</span> <span class="mirror-right">（七）</span>
</h1>
</div>
<p><a class="t-linehead" id="t-linehead0818b05"></a>聞如是：</p>
<p>一時，佛在舍衛國祇樹給孤獨 <a class="t" id="t0818b06"></a>園。</p>
<p><a class="t-linehead" id="t-linehead0818b06"></a>爾時，阿那邠祁長者有四兒，不事佛、法、 <a class="t" id="t0818b07"></a>聖眾，亦復不自歸命佛、法、聖眾。是時，阿那邠 <a class="t" id="t0818b08"></a>祁長者告四兒曰：「汝等各各自歸佛、法、聖 <a class="t" id="t0818b09"></a>眾，長夜之中獲福無量。」</p>
<p><a class="t-linehead" id="t-linehead0818b09"></a>諸兒白父：「我等諸子 <a class="t" id="t0818b10"></a>不堪自歸佛、法、聖眾。」</p>
<p><a class="t-linehead" id="t-linehead0818b10"></a>阿那邠祁長者告曰： <a class="t" id="t0818b11"></a>「我今各賜卿等純金千兩，隨我教勅，自歸 <a class="t" id="t0818b12"></a>命佛、法、聖眾。」</p>
<p><a class="t-linehead" id="t-linehead0818b12"></a>諸子白言：「我不堪任自歸佛、 <a class="t" id="t0818b13"></a>法、聖眾。」</p>
<p><a class="t-linehead" id="t-linehead0818b13"></a>父復告曰：「加賜汝二千、三千、四千、五 <a class="t" id="t0818b14"></a>千兩純金，宜當自歸佛、法、聖眾，長夜之中獲 <a class="t" id="t0818b15"></a>福無量。」</p>
<p><a class="t-linehead" id="t-linehead0818b15"></a>爾時，諸子聞斯語已，默然受之。是 <a class="t" id="t0818b16"></a>時，諸子白阿那邠祁長者曰：「我等當云何自 <a class="t" id="t0818b17"></a>歸佛、法、聖眾？」</p>
<p><a class="t-linehead" id="t-linehead0818b17"></a>阿那邠祁長者報曰：「汝等盡來， <a class="t" id="t0818b18"></a>隨吾至世尊所。若世尊有所說者，汝等當 <a class="t" id="t0818b19"></a>念奉行。」</p>
<p><a class="t-linehead" id="t-linehead0818b19"></a>諸子白父：「如來今為所在？去此遠 <a class="t" id="t0818b20"></a>近？」</p>
<p><a class="t-linehead" id="t-linehead0818b20"></a>其父報曰：「今如來、至真、等正覺近在舍衛 <a class="t" id="t0818b21"></a>國，止吾園中。」</p>
<p><a class="t-linehead" id="t-linehead0818b21"></a>時阿那邠祁將四兒往至世 <a class="t" id="t0818b22"></a>尊所。到已，頭面禮足，在一面立。爾時，長者 <a class="t" id="t0818b23"></a>白世尊言：「我今四子不自歸佛、法、聖眾，近 <a class="t" id="t0818b24"></a>昨各賜五千兩金，勸令事佛、法、聖眾，唯願 <a class="t" id="t0818b25"></a>世尊各與說法，使長夜之中受福無量。」</p>
<p><a class="t-linehead" id="t-linehead0818b25"></a>爾 <a class="t" id="t0818b26"></a>時，世尊與長者四子漸漸說法，勸令歡喜。長 <a class="t" id="t0818b27"></a>者諸子聞說法，踊躍歡喜，不能自勝，前自 <a class="t" id="t0818b28"></a>長跪，白世尊言：「我等各各自歸世尊、正法、聖 <a class="t" id="t0818b29"></a>眾，自今已後，不復殺生，乃至不飲酒。」如 <a class="t" id="t0818c01"></a>是再三。</p>
<p><a class="t-linehead" id="t-linehead0818c01"></a>時阿那邠祁長者白世尊言：「若使有 <a class="t" id="t0818c02"></a>人出物雇人使事佛者，其福云何？」</p>
<p><a class="t-linehead" id="t-linehead0818c02"></a>世尊告 <a class="t" id="t0818c03"></a>曰：「善哉！善哉！長者！乃致斯問，天、人得安，乃 <a class="t" id="t0818c04"></a>能問如來斯義，善思念之，吾當為汝說。」時 <a class="t" id="t0818c05"></a>長者從佛受教。</p>
<p><a class="t-linehead" id="t-linehead0818c05"></a>世尊告曰：「有四大藏。云何 <a class="t" id="t0818c06"></a>為四？有伊羅鉢龍在乾陀衛，此名一藏， <a class="t" id="t0818c07"></a>無數珍寶積滿其宮。復有斑稠大藏在蜜 <a class="t" id="t0818c08"></a>締羅國，珍寶積聚不可稱計。復有賓伽羅 <a class="t" id="t0818c09"></a>大藏在須賴吒國，珍寶積聚不可稱計。復 <a class="t" id="t0818c10"></a>有蠰佉大藏在婆羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>國，珍寶積聚不 <a class="t" id="t0818c11"></a>可稱計。設閻浮地男女大小，各各探抱四年 <a class="t" id="t0818c12"></a>四月四日取伊羅鉢藏者，終不減少；斑稠 <a class="t" id="t0818c13"></a>藏，四年四月四日各來取者，不知減少；賓伽 <a class="t" id="t0818c14"></a>羅藏，四年四月四日各各取者，不知減少；蠰 <a class="t" id="t0818c15"></a>佉大藏在婆羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>國，四年四月四日取者， <a class="t" id="t0818c16"></a>不知減少。是謂，長者！四大寶藏。若閻浮地 <a class="t" id="t0818c17"></a>男女大小，各各探抱經四年四月四日不 <a class="t" id="t0818c18"></a>知減少。</p>
<p><a class="t-linehead" id="t-linehead0818c18"></a>「將來之世有佛名彌勒，出現於世。 <a class="t" id="t0818c19"></a>爾時，國界名雞頭，王所治處，東西十二由延， <a class="t" id="t0818c20"></a>南北七由延，人民熾盛，穀米豐登。雞頭王治 <a class="t" id="t0818c21"></a>處，繞城七匝有池水，各縱廣一由延，金沙 <a class="t" id="t0818c22"></a>在下；優鉢蓮華、拘勿頭花、分陀利華各生其 <a class="t" id="t0818c23"></a>中，外像金色、銀色、水精色、琉璃色，設銀水 <a class="t" id="t0818c24"></a>凝凍化成為銀，若金水凍化成為金，若 <a class="t" id="t0818c25"></a>琉璃水凍化為琉璃，若水精凍化為水 <a class="t" id="t0818c26"></a>精。</p>
<p><a class="t-linehead" id="t-linehead0818c26"></a>「長者當知，爾時，有四大城門，銀池水中 <a class="t" id="t0818c27"></a>金作門閾，金池水中銀作門閾，琉璃池中水 <a class="t" id="t0818c28"></a>精作門閾，水精池中琉璃作門閾。</p>
<p><a class="t-linehead" id="t-linehead0818c28"></a>「長者當 <a class="t" id="t0818c29"></a>知，爾時，雞頭城中周匝懸鈴。是時，鈴聲聞 <a class="t" id="t0819a01"></a>皆出五樂之音。爾時，城中恒有七種之聲。云 <a class="t" id="t0819a02"></a>何為七？貝聲、鼓聲、琴聲、小鼓聲、員鼓聲、 <a class="t" id="t0819a03"></a>鞞鼓聲，歌舞聲為七。爾時，雞頭城中生自 <a class="t" id="t0819a04"></a>然粳米，皆長三寸，極為香美，出眾味上，尋 <a class="t" id="t0819a05"></a>取尋生，皆不見所取之處。爾時，有王名蠰 <a class="t" id="t0819a06"></a>佉，以法化，七寶具足。</p>
<p><a class="t-linehead" id="t-linehead0819a06"></a>「長者當知，爾時，典藏 <a class="t" id="t0819a07"></a>人名為善寶，高德智慧天眼第一，皆能知 <a class="t" id="t0819a08"></a>寶藏處所。有主之藏自然擁護，無主之藏便 <a class="t" id="t0819a09"></a>奉上王。爾時，伊羅鉢龍王、般稠龍王、賓伽 <a class="t" id="t0819a10"></a>羅龍王、蠰佉龍王，是時四龍王主典寶藏， <a class="t" id="t0819a11"></a>皆往至善寶典藏所，而語之曰：『欲所須者， <a class="t" id="t0819a12"></a>我等相給。』時四龍王：『唯願奉上四藏之寶， <a class="t" id="t0819a13"></a>以自營己。』時，善寶典主即取四藏之寶，奉 <a class="t" id="t0819a14"></a>上蠰佉王金寶羽車。」</p>
<p><a class="t-linehead" id="t-linehead0819a14"></a>爾時，世尊便說斯 <a class="t" id="t0819a15"></a>偈：</p>
<a class="t" id="t0819a16"></a>
<blockquote class="gatha">
<p>「伊羅在乾陀，　　蜜絺在般稠， <a class="t" id="t0819a17"></a><br>
賓伽須賴國，　　蠰佉婆羅國。 <a class="t" id="t0819a18"></a><br>
此是四寶藏，　　種種藏充滿， <a class="t" id="t0819a19"></a><br>
爾時常出現，　　功德之所至。 <a class="t" id="t0819a20"></a><br>
奉上彼聖王，　　金銀寶羽車， <a class="t" id="t0819a21"></a><br>
諸神皆擁護，　　長者受其福。</p>
</blockquote>
<a class="t" id="t0819a22"></a>
<p><a class="t-linehead" id="t-linehead0819a22"></a>「爾時，有佛出世名為彌勒，至真、等正覺、明行 <a class="t" id="t0819a23"></a>成為、善逝、世間解、無上士、道法御、天人師，號佛、 <a class="t" id="t0819a24"></a>眾祐，教化人民。長者當知，爾時，善寶典藏 <a class="t" id="t0819a25"></a>者，豈異人乎？莫作是觀。所以然者，爾時 <a class="t" id="t0819a26"></a>藏主者，今長者是也。</p>
<p><a class="t-linehead" id="t-linehead0819a26"></a>「時，蠰佉王以金車 <a class="t" id="t0819a27"></a>廣作福德，將八萬四千大臣，前後圍繞，往 <a class="t" id="t0819a28"></a>至彌勒所，出家學道。爾時，典藏亦復廣作福 <a class="t" id="t0819a29"></a>德，亦當出家學道，盡於苦際，皆由長者將 <a class="t" id="t0819b01"></a>道四子，使自歸於佛、法、比丘僧。緣是功德， <a class="t" id="t0819b02"></a>不墮三惡趣，復緣此德得四大藏，亦緣此 <a class="t" id="t0819b03"></a>報與蠰佉作典藏主，即於彼世盡於苦 <a class="t" id="t0819b04"></a>際。所以然者，歸佛、法、僧，其德不可量。其 <a class="t" id="t0819b05"></a>有自歸佛、法、眾者，其福如是。是故，長者！當 <a class="t" id="t0819b06"></a>慈愍有形之類，求其方便，向佛、法、眾。如是， <a class="t" id="t0819b07"></a>長者！當作是學。」</p>
<p><a class="t-linehead" id="t-linehead0819b07"></a>爾時，阿那邠祁長者歡喜踊 <a class="t" id="t0819b08"></a>躍，不能自勝。即從坐起，繞佛三匝，作禮 <a class="t" id="t0819b09"></a>而去，及其四子亦復如是。</p>
<p><a class="t-linehead" id="t-linehead0819b09"></a>爾時，阿那邠祁長 <a class="t" id="t0819b10"></a>者及四子聞佛所說，歡喜奉行。</p>
<a class="t" id="t0819b11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
