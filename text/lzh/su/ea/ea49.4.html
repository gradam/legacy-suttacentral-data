<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea49.4">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">49.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0796a23"></a>聞如是：</p>
<p>一時，佛在拘留沙法行城中，與 <a class="t" id="t0796a24"></a>大比丘眾五百人俱。</p>
<p><a class="t-linehead" id="t-linehead0796a24"></a>爾時，象舍利弗還捨法 <a class="t" id="t0796a25"></a>服，習白衣行。爾時，阿難著衣持鉢，入城乞 <a class="t" id="t0796a26"></a>食，漸漸至象舍利弗家。爾時，象舍利弗 <span class="gaiji">馮 <!--gaiji,馮,1[馮-(烈-列)+廾],2&#x205E6;,3--></span> <a class="t" id="t0796a27"></a>兩女人肩上，阿難遙見已，便懷愁憂不歡之 <a class="t" id="t0796a28"></a>想。象舍利弗見阿難已，極懷慚愧，獨處而 <a class="t" id="t0796a29"></a>坐。</p>
<p><a class="t-linehead" id="t-linehead0796a29"></a>爾時，阿難乞食周訖，還出城至世尊所， <a class="t" id="t0796b01"></a>頭面禮足，在一面坐。爾時，阿難白佛言：「向 <a class="t" id="t0796b02"></a>入城乞食，漸漸至象舍利弗家，見扶兩婦 <a class="t" id="t0796b03"></a>人肩上，當見之時，甚懷愁憂。」</p>
<p><a class="t-linehead" id="t-linehead0796b03"></a>世尊告曰： <a class="t" id="t0796b04"></a>「汝見已，為生何意？」</p>
<p><a class="t-linehead" id="t-linehead0796b04"></a>阿難白佛言：「我念象舍 <a class="t" id="t0796b05"></a>利弗精進多聞，性行柔和，長與諸梵行之人 <a class="t" id="t0796b06"></a>說法無厭足。云何如今還捨法服，習白衣 <a class="t" id="t0796b07"></a>行？時我見已，甚懷愁憂，然此象舍利弗有 <a class="t" id="t0796b08"></a>大神力，威德無量。自念我昔曾見與釋提桓 <a class="t" id="t0796b09"></a>因共論。云何今日習欲為惡？」</p>
<p><a class="t-linehead" id="t-linehead0796b09"></a>世尊告曰：「如 <a class="t" id="t0796b10"></a>是。阿難！如汝所言，但非阿羅漢。夫阿羅漢 <a class="t" id="t0796b11"></a>者，終不還捨法服，習白衣行。但今，阿難！勿 <a class="t" id="t0796b12"></a>懷愁悒，象舍利弗却後七日，當來至此 <a class="t" id="t0796b13"></a>間，盡有漏成無漏行。然此象舍利弗，宿行 <a class="t" id="t0796b14"></a>所牽，故致此耳。今行具滿，當盡有漏。」</p>
<p><a class="t-linehead" id="t-linehead0796b14"></a>爾時， <a class="t" id="t0796b15"></a>象舍利弗却後七日，至世尊所，頭面禮足，在 <a class="t" id="t0796b16"></a>一面坐。須臾，退坐白佛言：「唯然，世尊！聽在末 <a class="t" id="t0796b17"></a>行，修沙門行。」爾時，象舍利弗比丘即得作 <a class="t" id="t0796b18"></a>沙門，尋於坐上得阿羅漢。</p>
<p><a class="t-linehead" id="t-linehead0796b18"></a>爾時，象舍利 <a class="t" id="t0796b19"></a>弗著衣持鉢，入城乞食。時，有梵志便生 <a class="t" id="t0796b20"></a>斯念：「此諸釋種子，無處不有，無處不遍，又 <a class="t" id="t0796b21"></a>遏絕我等所行呪術。吾今當向城中人民 <a class="t" id="t0796b22"></a>說此沙門瑕 <span class="gaiji">愆 <!--gaiji,愆,1[億-音+(夫*夫)],2&#x2039D;,3--></span>。」爾時，此梵志語城中人民 <a class="t" id="t0796b23"></a>曰：「汝等諸人頗見象舍利弗乎？昔日自稱 <a class="t" id="t0796b24"></a>言是阿羅漢，中還捨法服，習白衣行，與 <a class="t" id="t0796b25"></a>五欲相娛樂；今復更作沙門，家家乞食，佯 <a class="t" id="t0796b26"></a>現貞廉，觀諸婦人，興欲情想，還至園中， <a class="t" id="t0796b27"></a>思惟女色不去心首，亦如乏驢，不任負駄， <a class="t" id="t0796b28"></a>寂然臥住。此釋種子亦復如是，佯現乞食， <a class="t" id="t0796b29"></a>觀諸女色，思惟挍計。」</p>
<p><a class="t-linehead" id="t-linehead0796b29"></a>爾時，象舍利弗聞此 <a class="t" id="t0796c01"></a>梵志有惡聲響，便生此念：「此人極為愚 <a class="t" id="t0796c02"></a>癡，興嫉妬心；見他得利養，起慳嫉心；若己 <a class="t" id="t0796c03"></a>得利養，便懷歡喜，至白衣家主行誹謗。吾 <a class="t" id="t0796c04"></a>今當制令不為惡，無令此人受罪無量。」</p>
<a class="t" id="t0796c05"></a>
<p><a class="t-linehead" id="t-linehead0796c05"></a>爾時，象舍利弗飛在空中，告梵志曰：</p>
<a class="t" id="t0796c06"></a>
<blockquote class="gatha">
<p>「無眼無巧便，　　興意謗梵行， <a class="t" id="t0796c07"></a><br>
自造無益事，　　久受地獄苦。」</p>
</blockquote>
<a class="t" id="t0796c08"></a>
<p><a class="t-linehead" id="t-linehead0796c08"></a>爾時，象舍利弗說此偈已，便自退還，還歸所 <a class="t" id="t0796c09"></a>在。</p>
<p><a class="t-linehead" id="t-linehead0796c09"></a>是時，城中人民聞梵志誹謗，又聞象舍利 <a class="t" id="t0796c10"></a>弗說偈，各生斯念：「若當如梵志語者，然後 <a class="t" id="t0796c11"></a>現神足難及；又我等見還捨法服，習白衣 <a class="t" id="t0796c12"></a>行。」是時，眾多人民各各相將至象舍利弗所， <a class="t" id="t0796c13"></a>頭禮足下，在一面坐。爾時，眾多人民問象 <a class="t" id="t0796c14"></a>舍利弗曰：「頗有阿羅漢還捨法服，習白衣 <a class="t" id="t0796c15"></a>行？」</p>
<p><a class="t-linehead" id="t-linehead0796c15"></a>象舍利弗報曰：「無有阿羅漢還捨法 <a class="t" id="t0796c16"></a>服，習白衣行。」</p>
<p><a class="t-linehead" id="t-linehead0796c16"></a>是時，諸人民白象舍利弗言： <a class="t" id="t0796c17"></a>「阿羅漢頗由本緣而犯戒乎？」</p>
<p><a class="t-linehead" id="t-linehead0796c17"></a>象舍利弗報 <a class="t" id="t0796c18"></a>言：「以得阿羅漢，終不犯戒。」</p>
<p><a class="t-linehead" id="t-linehead0796c18"></a>諸人民復白 <a class="t" id="t0796c19"></a>言：「在學地之人，由本緣故而犯戒乎？」</p>
<p><a class="t-linehead" id="t-linehead0796c19"></a>象 <a class="t" id="t0796c20"></a>舍利弗報言：「有。若住學地之人，由本緣 <a class="t" id="t0796c21"></a>故而犯禁戒。」</p>
<p><a class="t-linehead" id="t-linehead0796c21"></a>時，諸人民復言：「尊者先以是 <a class="t" id="t0796c22"></a>阿羅漢，復捨法服，習白衣行，於五欲自 <a class="t" id="t0796c23"></a>相娛樂；今復出家學道，本先有神足，今何 <a class="t" id="t0796c24"></a>故乃爾？」</p>
<p><a class="t-linehead" id="t-linehead0796c24"></a>爾時，象舍利弗便說此偈：</p>
<a class="t" id="t0796c25"></a>
<blockquote class="gatha">
<p>「遊於世俗禪，　　至竟不解脫， <a class="t" id="t0796c26"></a><br>
不得滅盡跡，　　復習於五欲。 <a class="t" id="t0796c27"></a><br>
無薪火不燃，　　無根枝不生， <a class="t" id="t0796c28"></a><br>
石女無有胎，　　羅漢不受漏。」</p>
</blockquote>
<a class="t" id="t0796c29"></a>
<p><a class="t-linehead" id="t-linehead0796c29"></a>爾時，諸人民復問象舍利弗曰：「尊先非羅 <a class="t" id="t0797a01"></a>漢乎？」</p>
<p><a class="t-linehead" id="t-linehead0797a01"></a>象舍利弗報曰：「我先非羅漢也。諸居 <a class="t" id="t0797a02"></a>士當知，五通與六通，各各差別，今當說十 <a class="t" id="t0797a03"></a>一通。夫五通仙人欲愛已盡，若生上界，復來 <a class="t" id="t0797a04"></a>墮欲界。六通阿羅漢如來弟子者，得漏盡 <a class="t" id="t0797a05"></a>通，即於無餘涅槃界而般涅槃。」</p>
<p><a class="t-linehead" id="t-linehead0797a05"></a>時，諸人民復 <a class="t" id="t0797a06"></a>白言：「我等觀察舍利弗所說，世間無有阿 <a class="t" id="t0797a07"></a>羅漢捨法服，習白衣行。」</p>
<p><a class="t-linehead" id="t-linehead0797a07"></a>時，象舍利弗報曰： <a class="t" id="t0797a08"></a>「如是。如汝所言，無有阿羅漢還捨法服， <a class="t" id="t0797a09"></a>習白衣行者。有十一法，阿羅漢所不習者。 <a class="t" id="t0797a10"></a>云何為十一？漏盡阿羅漢終不捨法服，習 <a class="t" id="t0797a11"></a>白衣行；漏盡阿羅漢終不習不淨行；漏盡阿 <a class="t" id="t0797a12"></a>羅漢終不殺生：漏盡阿羅漢終不盜；漏盡阿 <a class="t" id="t0797a13"></a>羅漢食終不留遺餘；漏盡阿羅漢終不妄 <a class="t" id="t0797a14"></a>語；漏盡阿羅漢終不群類相佐；漏盡阿羅 <a class="t" id="t0797a15"></a>漢終不吐惡言；漏盡阿羅漢終不有狐疑； <a class="t" id="t0797a16"></a>漏盡阿羅漢終不恐懼；漏盡阿羅漢終不受 <a class="t" id="t0797a17"></a>餘師，又不更受胞胎。是謂，諸賢士！漏盡阿 <a class="t" id="t0797a18"></a>羅漢終不處十一之地。」</p>
<p><a class="t-linehead" id="t-linehead0797a18"></a>爾時，諸人民白象舍 <a class="t" id="t0797a19"></a>利弗言：「我等聞尊者所說，觀外道異學， <a class="t" id="t0797a20"></a>如觀空瓶而無所有，今察內法如似蜜 <a class="t" id="t0797a21"></a>瓶，靡不甘美，今如來正法亦復如是。今彼 <a class="t" id="t0797a22"></a>梵志受罪無量。」</p>
<p><a class="t-linehead" id="t-linehead0797a22"></a>爾時，象舍利弗飛在虛空，結 <a class="t" id="t0797a23"></a>加趺坐，便說此偈：</p>
<a class="t" id="t0797a24"></a>
<blockquote class="gatha">
<p>「不解彼此要，　　習於外道術， <a class="t" id="t0797a25"></a><br>
彼此而鬪亂，　　智者所不行。」</p>
</blockquote>
<a class="t" id="t0797a26"></a>
<p><a class="t-linehead" id="t-linehead0797a26"></a>爾時，拘留沙人民白象舍利弗言：「所說過多， <a class="t" id="t0797a27"></a>實為難及，猶盲者得眼，耳聾者得聽。今 <a class="t" id="t0797a28"></a>尊者所說亦復如是，無數方便而說法教。 <a class="t" id="t0797a29"></a>我等今日自歸如來、法及比丘僧，唯願尊 <a class="t" id="t0797b01"></a>者聽為優婆塞，盡形壽不復殺生。」</p>
<p><a class="t-linehead" id="t-linehead0797b01"></a>爾時，象 <a class="t" id="t0797b02"></a>舍利弗與諸人民說微妙之法，令發歡喜 <a class="t" id="t0797b03"></a>之心，各從坐起，禮足而去。</p>
<p><a class="t-linehead" id="t-linehead0797b03"></a>爾時，尊者阿難 <a class="t" id="t0797b04"></a>聞梵志謗象舍利弗，然無所至，尚不能 <a class="t" id="t0797b05"></a>熟視象舍利弗，況與共論！即往世尊所，以 <a class="t" id="t0797b06"></a>此因緣，具白如來。爾時，世尊告阿難曰：「夫 <a class="t" id="t0797b07"></a>論平等阿羅漢，當說象舍利弗是也。所以 <a class="t" id="t0797b08"></a>然者，今象舍利弗已成阿羅漢，昔所傳羅 <a class="t" id="t0797b09"></a>漢名者今日已獲，世俗五通非真實行，後 <a class="t" id="t0797b10"></a>必還失；六通者是真實行。所以然者，此象 <a class="t" id="t0797b11"></a>舍利弗先有五通，今獲六通。汝亦當學及 <a class="t" id="t0797b12"></a>象舍利弗。此是其義，當念奉行。」</p>
<p><a class="t-linehead" id="t-linehead0797b12"></a>爾時，阿難聞 <a class="t" id="t0797b13"></a>佛所說，歡喜奉行。</p>
<a class="t" id="t0797b14"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
