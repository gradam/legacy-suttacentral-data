<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea31.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">31.4</span> <span class="mirror-right">（四）無常</span>
</h1>
</div>
<p><a class="t-linehead" id="t-linehead0668b14"></a>聞如是：</p>
<p>一時，佛在羅閱城迦蘭陀竹 <a class="t" id="t0668b15"></a>園所，與大比丘眾五百人俱。</p>
<p><a class="t-linehead" id="t-linehead0668b15"></a>爾時，四梵志皆 <a class="t" id="t0668b16"></a>得五通，修行善法，普集一處，作是論議： <a class="t" id="t0668b17"></a>「此伺命來時不避豪強，各共隱藏，使伺命不 <a class="t" id="t0668b18"></a>知來處。」</p>
<p><a class="t-linehead" id="t-linehead0668b18"></a>爾時，一梵志飛在空中，欲得免 <a class="t" id="t0668b19"></a>死，然不免其死，即在空中而命終。第二梵 <a class="t" id="t0668b20"></a>志復入大海水底，欲得免死，即於彼命終。 <a class="t" id="t0668b21"></a>彼第三梵志欲得免死，入須彌山腹中，復 <a class="t" id="t0668b22"></a>於中死。彼第四梵志入地至金剛際，欲 <a class="t" id="t0668b23"></a>得免死，復即彼而命終。</p>
<p><a class="t-linehead" id="t-linehead0668b23"></a>爾時，世尊以天眼 <a class="t" id="t0668b24"></a>觀見四梵志，各各避死，普共命終。爾時，世尊 <a class="t" id="t0668b25"></a>便說此偈：</p>
<a class="t" id="t0668b26"></a>
<blockquote class="gatha">
<p>「非空非海中，　　非入山石間， <a class="t" id="t0668b27"></a><br>
無有地方所，　　脫止不受死。」</p>
</blockquote>
<a class="t" id="t0668b28"></a>
<p><a class="t-linehead" id="t-linehead0668b28"></a>爾時，世尊告諸比丘：「於是，比丘！有梵志四 <a class="t" id="t0668b29"></a>人集在一處，欲得免死，各歸所奔，故不 <a class="t" id="t0668c01"></a>免死。一人在空，一人入海水，一人入山腹 <a class="t" id="t0668c02"></a>中，一人入地，皆共同死。是故，諸比丘！欲得 <a class="t" id="t0668c03"></a>免死者，當思惟四法本。云何為四？一切行 <a class="t" id="t0668c04"></a>無常，是謂初法本，當念修行。一切行苦，是 <a class="t" id="t0668c05"></a>謂第二法本，當共思惟。一切法無我，此第 <a class="t" id="t0668c06"></a>三法本，當共思惟。滅盡為涅槃，是謂第四 <a class="t" id="t0668c07"></a>法本，當共思惟。如是，諸比丘！當共思惟此 <a class="t" id="t0668c08"></a>四法本。所以然者，便脫生、老、病、死、愁、憂、苦、 <a class="t" id="t0668c09"></a>惱，此是苦之元本。是故，諸比丘！當求方便， <a class="t" id="t0668c10"></a>成此四法。如是，諸比丘！當作是學。」</p>
<p><a class="t-linehead" id="t-linehead0668c10"></a>爾時，諸 <a class="t" id="t0668c11"></a>比丘聞佛所說，歡喜奉行。</p>
<a class="t" id="t0668c12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
