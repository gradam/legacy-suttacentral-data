<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea31.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">31.8</span> <span class="mirror-right">（八）無息禪</span>
</h1>
</div>
<p><a class="t-linehead" id="t-linehead0670c02"></a>聞如是：</p>
<p>一時，佛在毘舍離城外林中。</p>
<a class="t" id="t0670c03"></a>
<p><a class="t-linehead" id="t-linehead0670c03"></a>爾時，世尊告諸比丘：「我昔未成佛道時，爾 <a class="t" id="t0670c04"></a>時依彼大畏山而住。是時彼山，其有欲心、 <a class="t" id="t0670c05"></a>無欲心入中者衣毛皆竪。若復極盛熱時，野 <a class="t" id="t0670c06"></a>馬縱橫，露其形體而坐，夜便入深林中。若 <a class="t" id="t0670c07"></a>復極寒之日，風雨交流，晝便入林中，夜便 <a class="t" id="t0670c08"></a>露坐。</p>
<p><a class="t-linehead" id="t-linehead0670c08"></a>「我爾時，正能誦一偈，昔所未聞，昔所 <a class="t" id="t0670c09"></a>未見也。</p>
<a class="t" id="t0670c10"></a>
<blockquote class="gatha">
<p>「澹淡夜安，　　大畏山中， <a class="t" id="t0670c11"></a><br>
露其形體，　　是我誓願。</p>
</blockquote>
<a class="t" id="t0670c12"></a>
<p><a class="t-linehead" id="t-linehead0670c12"></a>「若我至塚間，取彼死人之衣，而覆形體。爾 <a class="t" id="t0670c13"></a>時，若案吒村人來取木支，著我耳中，或著 <a class="t" id="t0670c14"></a>鼻中，或有唾者，或有溺者，或以土坌其 <a class="t" id="t0670c15"></a>身上；然我爾時，終不起意，向彼人民。爾時， <a class="t" id="t0670c16"></a>有此護心。爾時，有 <span class="gaiji">［牛＊苗］ <!--gaiji,,1[牛*苗],2&#x24690;,3--></span>牛之處，設見犢子 <span class="gaiji">屎 <!--gaiji,屎,1[尸@矢],2&#x21C41;,3--></span>， <a class="t" id="t0670c17"></a>便取食之；若無犢子 <span class="gaiji">屎 <!--gaiji,屎,1[尸@矢],2&#x21C41;,3--></span>者，便取大牛 <span class="gaiji">屎 <!--gaiji,屎,1[尸@矢],2&#x21C41;,3--></span>食 <a class="t" id="t0670c18"></a>之。爾時，食此之食，我復作是念：『今用食為？ <a class="t" id="t0670c19"></a>乃可終日不食。』時我以生此念，諸天便 <a class="t" id="t0670c20"></a>來到我所，而作是言：『汝今勿復斷食。若當 <a class="t" id="t0670c21"></a>斷食者，我當以甘露精氣相益，使存其 <a class="t" id="t0670c22"></a>命。』爾時，我復作是念：『今以斷食，何緣復使 <a class="t" id="t0670c23"></a>諸天送甘露與我？今身將有虛詐。』是時，我 <a class="t" id="t0670c24"></a>復作是念：『今可食麻米之餘。』</p>
<p><a class="t-linehead" id="t-linehead0670c24"></a>「爾時，日食一 <a class="t" id="t0670c25"></a>麻一米，形體劣弱，骸骨相連，頂上生瘡，皮 <a class="t" id="t0670c26"></a>肉自墮，猶如敗壞瓠盧，亦不成就我頭。 <a class="t" id="t0670c27"></a>爾時亦復如是，頂上生瘡，皮肉自墮，皆由 <a class="t" id="t0670c28"></a>不食故也。亦如深水之中星宿現中，爾時， <a class="t" id="t0670c29"></a>我眼亦復如是，皆由不食故。猶如故車敗 <a class="t" id="t0671a01"></a>壞，我身亦復如是，皆悉敗毀不可承順。亦 <a class="t" id="t0671a02"></a>如駱駝脚跡，兩尻亦復如是。若我以手按 <a class="t" id="t0671a03"></a>摩腹時，便值脊骨，若按脊時，復值腹皮， <a class="t" id="t0671a04"></a>身體羸弱者，皆由不食故。</p>
<p><a class="t-linehead" id="t-linehead0671a04"></a>「我爾時，復以一 <a class="t" id="t0671a05"></a>麻一米，以此為食，竟無所益，亦復不得上 <a class="t" id="t0671a06"></a>尊之法。若我意中欲大小便者，即便倒地 <a class="t" id="t0671a07"></a>不能自起居。是時，諸天見已，便作是說：『此 <a class="t" id="t0671a08"></a>沙門瞿曇以取滅度。』或復有諸天，而作是 <a class="t" id="t0671a09"></a>說：『此沙門未命終，今必命終。』或復有諸天， <a class="t" id="t0671a10"></a>而作是說：『此沙門亦非命終，此沙門實是阿 <a class="t" id="t0671a11"></a>羅漢，夫羅漢之法有此苦行。』</p>
<p><a class="t-linehead" id="t-linehead0671a11"></a>「我爾時，猶有神 <a class="t" id="t0671a12"></a>識，知外來機趣。時，我復作是念：『今可入無 <a class="t" id="t0671a13"></a>息禪中。』便入無息禪中，數出入息，我今以 <a class="t" id="t0671a14"></a>數出入息，覺知有氣從耳中出，是時風 <a class="t" id="t0671a15"></a>聲如似雷鳴。爾時，復作是念：『我今閉口 <a class="t" id="t0671a16"></a>塞耳，使息不出。』息以不出，是時內氣便 <a class="t" id="t0671a17"></a>從手脚中出，正使氣不得從耳、鼻、口 <a class="t" id="t0671a18"></a>出，爾時內聲如似雷吼，我爾時亦復如是。是 <a class="t" id="t0671a19"></a>時神識猶隨身迴。</p>
<p><a class="t-linehead" id="t-linehead0671a19"></a>「是時，復作是念：『我宜更 <a class="t" id="t0671a20"></a>入無息禪中。』是時，盡塞諸孔之息。我以塞 <a class="t" id="t0671a21"></a>諸出入息，是時便患頭額痛，如似有人以 <a class="t" id="t0671a22"></a>鑽鑽頭，我亦如是極苦頭痛。爾時，我故有 <a class="t" id="t0671a23"></a>神識，爾時我復作是念：『我今更可坐禪，息氣 <a class="t" id="t0671a24"></a>不得出入。』爾時，我便塞出入息，是時諸息 <a class="t" id="t0671a25"></a>盡集腹中。爾時，息轉時極為少類，猶如屠 <a class="t" id="t0671a26"></a>牛之家，以刀殺牛；我亦如是，極患苦痛。亦 <a class="t" id="t0671a27"></a>如兩健人共執一劣人於火上炙，極患 <a class="t" id="t0671a28"></a>疼痛不可堪忍；我亦如是，此苦疼痛不 <a class="t" id="t0671a29"></a>可具陳。爾時，我猶有神識存，當我爾時坐 <a class="t" id="t0671b01"></a>禪之日，形體不作人色；其中有人見已，而 <a class="t" id="t0671b02"></a>作是說：『此沙門顏色極黑。』有人見已，而作 <a class="t" id="t0671b03"></a>是說：『此沙門顏色似終。』比丘當知，我六年 <a class="t" id="t0671b04"></a>之中作此苦行，不得上尊之法。</p>
<p><a class="t-linehead" id="t-linehead0671b04"></a>「爾時，我作 <a class="t" id="t0671b05"></a>是念：『今日可食一果。』爾時我便食一果。當 <a class="t" id="t0671b06"></a>我食一果之日，身形萎弱不能自起居，如 <a class="t" id="t0671b07"></a>年百二十，骨節離散不能扶持。比丘當知， <a class="t" id="t0671b08"></a>爾時一果者，如似今日小棗耳。爾時，我復作 <a class="t" id="t0671b09"></a>是念：『非我成道之本，故當更有餘道。』爾時， <a class="t" id="t0671b10"></a>我復作是念：『我自憶昔日，在父王樹下無 <a class="t" id="t0671b11"></a>婬、無欲，除去惡不善法，遊於初禪；無覺、 <a class="t" id="t0671b12"></a>無觀，遊於二禪；念清淨無有眾想，遊於 <a class="t" id="t0671b13"></a>三禪；無復苦樂，意念清淨，遊於四禪。此或 <a class="t" id="t0671b14"></a>能是道，我今當求此道。』</p>
<p><a class="t-linehead" id="t-linehead0671b14"></a>「我六年之中勤苦求 <a class="t" id="t0671b15"></a>道而不剋獲；或臥荊棘之上；或臥板木鐵 <a class="t" id="t0671b16"></a>釘之上，或懸鳥身體遠地，兩脚在上而頭 <a class="t" id="t0671b17"></a>首向地；或交脚 <span class="gaiji">蹲 <!--gaiji,蹲,1[跳-兆+存],2&#x2801B;,3--></span>踞；或養長鬚髮未曾 <a class="t" id="t0671b18"></a> <span class="gaiji">揃 <!--gaiji,揃,1[打-丁+煎],2&#x22D95;,3--></span>除；或日暴火炙；或盛冬坐冰；身體沒 <a class="t" id="t0671b19"></a>水；或寂寞不語；或時一食；或時二食；或時 <a class="t" id="t0671b20"></a>三食、四食，乃至七食；或食菜果；或食稻麻； <a class="t" id="t0671b21"></a>或食草根；或食木實；或食花香；或食種種 <a class="t" id="t0671b22"></a>果蓏；或時倮形；或時著弊壞之衣；或著莎 <a class="t" id="t0671b23"></a>草之衣；或著毛毳之衣；或時以人髮覆形； <a class="t" id="t0671b24"></a>或時養髮；或時取他髮益戴。如是，比丘！吾 <a class="t" id="t0671b25"></a>昔苦行乃至於斯，然不獲四法之本。云何 <a class="t" id="t0671b26"></a>為四？所謂賢聖戒律難曉難知；賢聖智慧 <a class="t" id="t0671b27"></a>難曉難知；賢聖解脫難曉難知；賢聖三 <a class="t" id="t0671b28"></a>昧難曉難知。是謂，比丘！有此四法，吾昔苦 <a class="t" id="t0671b29"></a>行不獲此要。</p>
<p><a class="t-linehead" id="t-linehead0671b29"></a>「爾時，我復作是念：『吾今要當 <a class="t" id="t0671c01"></a>求無上之道。』何者是無上之道？所謂向四 <a class="t" id="t0671c02"></a>法是也：賢聖戒律、賢聖三昧、賢聖智慧、賢 <a class="t" id="t0671c03"></a>聖解脫。爾時，我復作是念：『不可以此羸劣 <a class="t" id="t0671c04"></a>之體，求於上尊之道，多少食精微之氣，長 <a class="t" id="t0671c05"></a>育身體，氣力熾盛，然後得修行道。』當食精 <a class="t" id="t0671c06"></a>微之氣，時五比丘捨我還退：『此沙門瞿曇性 <a class="t" id="t0671c07"></a>行錯亂，以捨真法而就邪業。』</p>
<p><a class="t-linehead" id="t-linehead0671c07"></a>「當我爾時，即 <a class="t" id="t0671c08"></a>從坐起，東向經行。是時，我復作是念：『過去 <a class="t" id="t0671c09"></a>久遠恒沙諸佛，成道之處為在何所？』是時，虛 <a class="t" id="t0671c10"></a>空神天住在上，而語我曰：『賢士當知，過去 <a class="t" id="t0671c11"></a>恒沙諸佛世尊，坐於道樹清涼蔭下而得 <a class="t" id="t0671c12"></a>成佛。』時，我復作是念：『為坐何處得成佛 <a class="t" id="t0671c13"></a>道？坐耶？立耶？』是時，諸天復來告我，而作是 <a class="t" id="t0671c14"></a>說：『過去恒沙諸佛世尊，坐於草蓐，然後成 <a class="t" id="t0671c15"></a>佛。』</p>
<p><a class="t-linehead" id="t-linehead0671c15"></a>「是時，去我不遠，有吉祥梵志在側刈 <a class="t" id="t0671c16"></a>草，即往至彼，問：『汝是何人，為名何等，為 <a class="t" id="t0671c17"></a>有姓耶？』梵志報曰：『我名吉祥，其姓弗星。』我 <a class="t" id="t0671c18"></a>爾時語彼人曰：『善哉！善哉！如是姓字，世之 <a class="t" id="t0671c19"></a>希有；姓名不虛，必成其號，當使現世吉無 <a class="t" id="t0671c20"></a>不利，生、老、病、死，永使除盡。汝姓弗星，與我 <a class="t" id="t0671c21"></a>共同。吾今欲所求，見惠少草。』吉祥問 <a class="t" id="t0671c22"></a>曰：『瞿曇！今日用斯草為？』爾時，我報吉祥曰： <a class="t" id="t0671c23"></a>『吾欲敷樹王下求於四法。云何為四？所謂賢 <a class="t" id="t0671c24"></a>聖戒律、賢聖三昧、賢聖智慧、賢聖解脫。』</p>
<p><a class="t-linehead" id="t-linehead0671c24"></a>「比丘 <a class="t" id="t0671c25"></a>當知，爾時，吉祥躬自執草詣樹王所。吾即 <a class="t" id="t0671c26"></a>坐其上，正身正意，結加趺坐，計念在前。爾 <a class="t" id="t0671c27"></a>時，貪欲意解，除諸惡法，有覺、有觀，遊志初 <a class="t" id="t0671c28"></a>禪；有覺、有觀除盡，遊志二、三禪；護念清淨， <a class="t" id="t0671c29"></a>憂喜除盡，遊志四禪。我爾時以清淨之心， <a class="t" id="t0672a01"></a>除諸結使，得無所畏，自識宿命無數來變。 <a class="t" id="t0672a02"></a>我便自憶無數世事，或一生、二生、三、四、五生、 <a class="t" id="t0672a03"></a>十生、二十、三十、四十、五十、百生、千生、百千萬 <a class="t" id="t0672a04"></a>生、成劫、敗劫、無數成劫、無數敗劫、無數成敗 <a class="t" id="t0672a05"></a>之劫，我曾死此生彼，從彼命終而來生此， <a class="t" id="t0672a06"></a>無其本末因緣所從，憶如此無數世事。</p>
<p><a class="t-linehead" id="t-linehead0672a06"></a>「我 <a class="t" id="t0672a07"></a>復以天眼清淨無瑕穢，觀眾生類生者、終 <a class="t" id="t0672a08"></a>者，善趣、善色，惡趣、惡色，若好、若醜，隨其行 <a class="t" id="t0672a09"></a>本，皆悉知之。或有眾生身修惡行，口修惡 <a class="t" id="t0672a10"></a>行，意修惡行，誹謗賢聖，造邪業本，與邪 <a class="t" id="t0672a11"></a>見相應，身壞命終，生地獄中。或有眾生之 <a class="t" id="t0672a12"></a>類，身、口、意行善，不誹謗賢聖，與正見相 <a class="t" id="t0672a13"></a>應，身壞命終，生於人間，是謂此眾生身、口、意 <a class="t" id="t0672a14"></a>行無有邪業。我以三昧之心清淨無瑕穢， <a class="t" id="t0672a15"></a>有漏盡，成無漏心解脫、智慧解脫；生死已盡， <a class="t" id="t0672a16"></a>梵行已立，所作已辦，更不復受胎，如實知 <a class="t" id="t0672a17"></a>之。即成無上正真之道。</p>
<p><a class="t-linehead" id="t-linehead0672a17"></a>「若使比丘！或有沙 <a class="t" id="t0672a18"></a>門、婆羅門明了諸趣，然此趣無本，吾昔未 <a class="t" id="t0672a19"></a>始不行，除一淨居天上不來此世；或復沙 <a class="t" id="t0672a20"></a>門、婆羅門當可所生之處，然我不生者，則 <a class="t" id="t0672a21"></a>非其宜，已生淨居天，不復來此世間。卿 <a class="t" id="t0672a22"></a>等以得賢聖戒律，我亦得之；賢聖三昧，卿等 <a class="t" id="t0672a23"></a>亦得，我亦得之；賢聖智慧，卿等亦得，我亦得 <a class="t" id="t0672a24"></a>之；賢聖解脫，卿等亦得，我亦得之；賢聖解 <a class="t" id="t0672a25"></a>脫知見，卿等亦得，我亦得之；以斷胞胎之 <a class="t" id="t0672a26"></a>根，生死永盡，更不復受胞胎。</p>
<p><a class="t-linehead" id="t-linehead0672a26"></a>「是故，諸比丘！ <a class="t" id="t0672a27"></a>當求方便，成就四法。所以然者。若比丘 <a class="t" id="t0672a28"></a>得此四法者，成道不難，如我今日成無上 <a class="t" id="t0672a29"></a>正真之道，皆由四法而得成果。如是，諸比 <a class="t" id="t0672b01"></a>丘！當作是學。」</p>
<p><a class="t-linehead" id="t-linehead0672b01"></a>爾時，諸比丘聞佛所說，歡喜 <a class="t" id="t0672b02"></a>奉行。</p>
<a class="t" id="t0672b03"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
