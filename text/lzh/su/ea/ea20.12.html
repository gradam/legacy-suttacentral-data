<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea20.12">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">20.12</span> <span class="mirror-right">（一二）</span>
</h1>
</div>
<p><a class="t-linehead" id="t-linehead0601a21"></a>聞如是：</p>
<p>一時，佛在舍衛國祇樹給孤獨 <a class="t" id="t0601a22"></a>園。</p>
<p><a class="t-linehead" id="t-linehead0601a22"></a>爾時，尊者槃特告弟朱利槃特曰：「若不 <a class="t" id="t0601a23"></a>能持戒者，還作白衣。」是時，朱利槃特聞此 <a class="t" id="t0601a24"></a>語已，便詣祇洹精舍門外立而墮淚。</p>
<p><a class="t-linehead" id="t-linehead0601a24"></a>爾時， <a class="t" id="t0601a25"></a>世尊以天眼清淨，觀是朱利槃特比丘在 <a class="t" id="t0601a26"></a>門外立，而悲泣不能自勝。時，世尊從靜室 <a class="t" id="t0601a27"></a>起，如似經行至祇洹精舍門外，告朱利槃 <a class="t" id="t0601a28"></a>特曰：「比丘！何故在此悲泣？」</p>
<p><a class="t-linehead" id="t-linehead0601a28"></a>朱利槃特報曰： <a class="t" id="t0601a29"></a>「世尊！兄見驅逐：『若不能持戒者，還作白 <a class="t" id="t0601b01"></a>衣，不須住此。』是故悲泣耳。」</p>
<p><a class="t-linehead" id="t-linehead0601b01"></a>世尊告曰：「比丘！ <a class="t" id="t0601b02"></a>勿懷畏怖，我成無上等正覺，不由卿兄槃 <a class="t" id="t0601b03"></a>特得道。」</p>
<p><a class="t-linehead" id="t-linehead0601b03"></a>爾時，世尊手執朱利槃特詣靜 <a class="t" id="t0601b04"></a>室教使就坐，世尊復教使執掃 <span class="gaiji">［打－丁＋彗］ <!--gaiji,,1[打-丁+彗],2&#x3A39;,3--></span>：「汝誦 <a class="t" id="t0601b05"></a>此字，為字何等？」</p>
<p><a class="t-linehead" id="t-linehead0601b05"></a>是時，朱利槃特誦得掃，復 <a class="t" id="t0601b06"></a>忘 <span class="gaiji">［打－丁＋彗］ <!--gaiji,,1[打-丁+彗],2&#x3A39;,3--></span>；若誦得 <span class="gaiji">［打－丁＋彗］ <!--gaiji,,1[打-丁+彗],2&#x3A39;,3--></span>，復忘掃。</p>
<p><a class="t-linehead" id="t-linehead0601b06"></a>爾時，尊者朱利 <a class="t" id="t0601b07"></a>槃特誦此 <span class="corr" title="[&gt;掃] cf.【麗】">掃</span> <span class="gaiji">［打－丁＋彗］ <!--gaiji,,1[打-丁+彗],2&#x3A39;,3--></span> 乃經數日。然此掃 <span class="gaiji">［打－丁＋彗］ <!--gaiji,,1[打-丁+彗],2&#x3A39;,3--></span>復 <a class="t" id="t0601b08"></a>名除垢，朱利槃特復作是念：「何者是除？何者 <a class="t" id="t0601b09"></a>是垢？垢者灰土瓦石，除者清淨也。」復作是 <a class="t" id="t0601b10"></a>念：「世尊何故以此教悔我？我今當思惟此 <a class="t" id="t0601b11"></a>義。」以思惟此義，復作是念：「今我身上亦有 <a class="t" id="t0601b12"></a>塵垢，我自作喻，何者是除？何者是垢？」彼復 <a class="t" id="t0601b13"></a>作是念：「縛結是垢，智慧是除，我今可以智 <a class="t" id="t0601b14"></a>慧之 <span class="gaiji">［打－丁＋彗］ <!--gaiji,,1[打-丁+彗],2&#x3A39;,3--></span>掃此結縛。」</p>
<p><a class="t-linehead" id="t-linehead0601b14"></a>爾時，尊者朱利槃特思 <a class="t" id="t0601b15"></a>惟五盛陰成者、敗者：所謂此色、色習、色滅，是 <a class="t" id="t0601b16"></a>謂痛、想、行、識，成者、敗者。爾時，思惟此五盛陰 <a class="t" id="t0601b17"></a>已，欲漏心得解脫，有漏心、無明漏心得解 <a class="t" id="t0601b18"></a>脫。已得解脫，便得解脫智：生死已盡，梵行 <a class="t" id="t0601b19"></a>已立，所作已辦，更不復受胎有，如實知 <a class="t" id="t0601b20"></a>之。尊者朱利槃特便成阿羅漢。已成阿羅 <a class="t" id="t0601b21"></a>漢，即從坐起，詣世尊所，頭面禮足，在一 <a class="t" id="t0601b22"></a>面坐。白世尊曰：「今已有智，今已有慧，今已 <a class="t" id="t0601b23"></a>解掃 <span class="gaiji">［打－丁＋彗］ <!--gaiji,,1[打-丁+彗],2&#x3A39;,3--></span>。」</p>
<p><a class="t-linehead" id="t-linehead0601b23"></a>世尊告曰：「比丘！云何解之？」</p>
<p><a class="t-linehead" id="t-linehead0601b23"></a>朱利槃 <a class="t" id="t0601b24"></a>特報曰：「除者謂之慧，垢者謂之結。」</p>
<p><a class="t-linehead" id="t-linehead0601b24"></a>世尊告 <a class="t" id="t0601b25"></a>曰：「善哉！比丘！如汝所言，除者是慧，垢者是 <a class="t" id="t0601b26"></a>結。」</p>
<p><a class="t-linehead" id="t-linehead0601b26"></a>爾時，尊者朱利槃特向世尊而說此偈：</p>
<a class="t" id="t0601b27"></a>
<blockquote class="gatha">
<p>「今誦此已足，　　如尊之所說； <a class="t" id="t0601b28"></a><br>
智慧能除結，　　不由其餘行。」</p>
</blockquote>
<a class="t" id="t0601b29"></a>
<p><a class="t-linehead" id="t-linehead0601b29"></a>世尊告曰：「比丘！如汝所言，以智慧，非由其 <a class="t" id="t0601c01"></a>餘。」</p>
<p><a class="t-linehead" id="t-linehead0601c01"></a>爾時，尊者聞世尊所說，歡喜奉行。</p>
<a class="t" id="t0601c02"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
