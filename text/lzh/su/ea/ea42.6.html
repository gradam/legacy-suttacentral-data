<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea42.6">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">42.6</span> <span class="mirror-right">（六）大人八念</span>
</h1>
</div>
<p><a class="t-linehead" id="t-linehead0754a12"></a>聞如是：</p>
<p>一時，尊者阿那律遊在四佛 <a class="t" id="t0754a13"></a>所居之處。</p>
<p><a class="t-linehead" id="t-linehead0754a13"></a>是時，阿那律在閑靜之處，便作 <a class="t" id="t0754a14"></a>是念：「諸釋迦文佛弟子之中，戒德、智慧成就 <a class="t" id="t0754a15"></a>者皆依戒律，於此正法中而得長養；諸聲 <a class="t" id="t0754a16"></a>聞之中不具足戒律者，斯等之類皆離正 <a class="t" id="t0754a17"></a>法，不與戒律相應。如今此二法，戒與聞何 <a class="t" id="t0754a18"></a>者為勝？我今可以此因緣之本，往問如來 <a class="t" id="t0754a19"></a>是事如何？」阿那律復作是念：「此法，知足者 <a class="t" id="t0754a20"></a>之所行，非無厭者之所行；少欲者之所行， <a class="t" id="t0754a21"></a>非為多欲者之所行；此法，應閑居者之所行， <a class="t" id="t0754a22"></a>非在憒閙之所行；此法，持戒人之所行，非犯 <a class="t" id="t0754a23"></a>戒者之所行；三昧者之所行，非亂者之所行； <a class="t" id="t0754a24"></a>智慧者之所行，非愚者之所行；多聞者之所 <a class="t" id="t0754a25"></a>行，非少聞者之所行。」是時，阿那律思惟此八 <a class="t" id="t0754a26"></a>大人念：「今我可往至世尊所，而問此義。」</p>
<p><a class="t-linehead" id="t-linehead0754a26"></a>爾 <a class="t" id="t0754a27"></a>時，世尊在舍衛城祇樹給孤獨園。是時，王波 <a class="t" id="t0754a28"></a>斯匿請如來及比丘僧，夏坐九十日。是時，阿 <a class="t" id="t0754a29"></a>那律漸漸人間，將五百比丘遊化，轉至舍 <a class="t" id="t0754b01"></a>衛國，到如來所，頭面禮足，在一面坐。時，阿 <a class="t" id="t0754b02"></a>那律白世尊言：「我在閑靜之處，思惟此 <a class="t" id="t0754b03"></a>義：『戒與聞，此二法何者最勝乎？』」</p>
<p><a class="t-linehead" id="t-linehead0754b03"></a>是時，世尊與 <a class="t" id="t0754b04"></a>阿那律便說此偈：</p>
<a class="t" id="t0754b05"></a>
<blockquote class="gatha">
<p>「戒勝聞勝耶？　　汝今起狐疑。 <a class="t" id="t0754b06"></a><br>
戒勝於聞者，　　於中何狐疑？</p>
</blockquote>
<a class="t" id="t0754b07"></a>
<p><a class="t-linehead" id="t-linehead0754b07"></a>「所以然者，阿那律當知，若比丘戒成就者， <a class="t" id="t0754b08"></a>便得定意；已得定意，便獲智慧；已得智慧， <a class="t" id="t0754b09"></a>便得多聞；已得多聞，便得解脫；已得解脫， <a class="t" id="t0754b10"></a>於無餘涅槃而取滅度。以此明之，戒為最 <a class="t" id="t0754b11"></a>勝。」</p>
<p><a class="t-linehead" id="t-linehead0754b11"></a>是時，阿那律向世尊說此八大人念。佛 <a class="t" id="t0754b12"></a>告阿那律曰：「善哉！善哉！阿那律！汝今所念 <a class="t" id="t0754b13"></a>者，正是大人之所思惟也。少欲知足、在閑 <a class="t" id="t0754b14"></a>居之處、戒成就、三昧成就、智慧成就、解脫成 <a class="t" id="t0754b15"></a>就、多聞成就。汝今，阿那律！當建是意，思惟 <a class="t" id="t0754b16"></a>八大人念。云何為八？此法精進者之所行， <a class="t" id="t0754b17"></a>非懈怠者之所行。所以然者，彌勒菩薩應 <a class="t" id="t0754b18"></a>三十劫當成無上正真等正覺，我以精進之 <a class="t" id="t0754b19"></a>力超越成佛。</p>
<p><a class="t-linehead" id="t-linehead0754b19"></a>「阿那律知之，諸佛世尊皆同 <a class="t" id="t0754b20"></a>一類，同其戒律、解脫、智慧而無有異，亦復 <a class="t" id="t0754b21"></a>同空，無相、願，有三十二相、八十種好，而莊嚴 <a class="t" id="t0754b22"></a>其身，視無厭足，無能見頂者，皆悉不異。唯 <a class="t" id="t0754b23"></a>有精進不同，於過去當來諸佛世尊，精進 <a class="t" id="t0754b24"></a>者，吾最為勝。是故，阿那律！此第八大人之 <a class="t" id="t0754b25"></a>念，此為最為上，為尊為貴，為無有喻。猶 <a class="t" id="t0754b26"></a>如由乳有酪，由酪有酥，由酥有醍醐，然 <a class="t" id="t0754b27"></a>復醍醐於中最上，為無有比。此亦如是，精 <a class="t" id="t0754b28"></a>進之念，於八大人念中最上，實無有比！</p>
<p><a class="t-linehead" id="t-linehead0754b28"></a>「是 <a class="t" id="t0754b29"></a>故，阿那律！當奉八大人念，亦當與四部眾 <a class="t" id="t0754c01"></a>分別其義。設當八大人念流布在世者，令 <a class="t" id="t0754c02"></a>我弟子皆當成須陀洹道、斯陀含道、阿那含 <a class="t" id="t0754c03"></a>道、阿羅漢道。所以然者，我法，少欲者之所 <a class="t" id="t0754c04"></a>行，非多欲者所行也；我法，知足者之所行， <a class="t" id="t0754c05"></a>非無厭者之所行也；我法，閑居者之所行， <a class="t" id="t0754c06"></a>非眾中者之所行也；我法，持戒者之所行， <a class="t" id="t0754c07"></a>非犯戒者之所行也。我法，定者之所行，非 <a class="t" id="t0754c08"></a>亂者所行也；我法，智者之所行，非愚者之 <a class="t" id="t0754c09"></a>所行也；我法，多聞者之所行，非少聞者所 <a class="t" id="t0754c10"></a>行也；我法，精進者之所行，非懈怠者所行 <a class="t" id="t0754c11"></a>也。是故，阿那律！四部之眾當求方便，行此 <a class="t" id="t0754c12"></a>八大人念。如是，阿那律！當作是學。」</p>
<p><a class="t-linehead" id="t-linehead0754c12"></a>爾時，阿 <a class="t" id="t0754c13"></a>那律聞佛所說，歡喜奉行。</p>
<a class="t" id="t0754c14"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
