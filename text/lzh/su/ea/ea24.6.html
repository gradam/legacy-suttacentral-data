<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea24.6">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">24.6</span> <span class="mirror-right">（六）齋戒</span>
</h1>
</div>
<a class="t" id="t0624b13"></a> <a class="t" id="t0624b14"></a> <a class="t" id="t0624b15"></a>
<p class="suttainfo"><span class="t-juanname">增壹阿含經卷第十六</span> <a class="t" id="t0624b16"></a> <a class="t" id="t0624b17"></a><br>
<span class="t-byline">東晉罽賓三藏瞿曇僧伽提婆譯 <a class="t" id="t0624b18"></a>高幢品第二十四之三</span> <a class="t" id="t0624b19"></a></p>
<p><a class="t-linehead" id="t-linehead0624b19"></a>聞如是：</p>
<p>一時，佛在舍衛國祇樹給孤獨 <a class="t" id="t0624b20"></a>園。</p>
<p><a class="t-linehead" id="t-linehead0624b20"></a>爾時，世尊告諸比丘：「十五日中有三齋 <a class="t" id="t0624b21"></a>法。云何為三？八日、十四日、十五日。</p>
<p><a class="t-linehead" id="t-linehead0624b21"></a>「比丘當 <a class="t" id="t0624b22"></a>知，或有是時，八日齋日，四天王遣諸輔臣， <a class="t" id="t0624b23"></a>觀察世間，誰有作善惡者？何等眾生有慈 <a class="t" id="t0624b24"></a>孝父母、沙門、婆羅門及尊長者？頗有眾生好 <a class="t" id="t0624b25"></a>喜布施、修戒、忍辱、精進、三昧、演散經義、持 <a class="t" id="t0624b26"></a>八關齋者？具分別之。設無眾生孝順父母、 <a class="t" id="t0624b27"></a>沙門、婆羅門及尊長者，是時輔臣白四天王： <a class="t" id="t0624b28"></a>『今此世間無有眾生孝順父母、沙門、道士， <a class="t" id="t0624b29"></a>行四等心，慈愍眾生。』時，四天王聞已，便懷 <a class="t" id="t0624c01"></a>愁憂，慘然不悅。是時四天王即往忉利天 <a class="t" id="t0624c02"></a>上，集善法講堂，以此因緣具白帝釋：『天帝 <a class="t" id="t0624c03"></a>當知，今此世間無有眾生孝順父母、沙門、婆 <a class="t" id="t0624c04"></a>羅門及尊長者。』是時，帝釋、三十三天聞斯語 <a class="t" id="t0624c05"></a>已，皆懷愁憂，慘然不悅，減諸天眾，增益阿 <a class="t" id="t0624c06"></a>須倫眾。</p>
<p><a class="t-linehead" id="t-linehead0624c06"></a>「設復有時，若世間眾生之類有孝 <a class="t" id="t0624c07"></a>順父母、沙門、婆羅門及尊長者，持八關齋， <a class="t" id="t0624c08"></a>修德清淨，不犯禁戒大如毛髮。爾時，使者 <a class="t" id="t0624c09"></a>歡喜踊躍，不能自勝，即白四王：『今此世間 <a class="t" id="t0624c10"></a>多有眾生孝順父母、沙門、婆羅門及諸尊長。』 <a class="t" id="t0624c11"></a>天王聞已，甚懷喜悅，即往釋提桓因所，以 <a class="t" id="t0624c12"></a>此因緣具白帝釋：『天帝當知，今此世間多 <a class="t" id="t0624c13"></a>有眾生孝順父母、沙門、婆羅門及諸尊長。』時， <a class="t" id="t0624c14"></a>帝釋、三十三天皆懷歡喜，不能自勝，增益 <a class="t" id="t0624c15"></a>諸天眾，減損阿須倫眾，地獄拷掠自然休息， <a class="t" id="t0624c16"></a>毒痛不行。</p>
<p><a class="t-linehead" id="t-linehead0624c16"></a>「若十四日齋日之時，遣太子下， <a class="t" id="t0624c17"></a>察行天下，伺察人民，施行善惡，頗有眾生 <a class="t" id="t0624c18"></a>信佛、信法、信比丘僧，孝順父母、沙門、婆羅 <a class="t" id="t0624c19"></a>門及尊長者，好喜布施，持八關齋，閉塞六 <a class="t" id="t0624c20"></a>情，防制五欲。設無眾生修五法者，孝順 <a class="t" id="t0624c21"></a>父母、沙門、婆羅門。爾時，太子白四天王。四天 <a class="t" id="t0624c22"></a>王聞已，便懷愁憂，慘然不悅，往至釋提桓 <a class="t" id="t0624c23"></a>因所，以此因緣具白天帝：『大王當知，今此 <a class="t" id="t0624c24"></a>世間無有眾生孝順父母、沙門、婆羅門及尊 <a class="t" id="t0624c25"></a>長者。』是時，天帝、三十三天皆懷愁憂，慘然不 <a class="t" id="t0624c26"></a>悅，減諸天眾，增益阿須倫眾。</p>
<p><a class="t-linehead" id="t-linehead0624c26"></a>「設復眾生有 <a class="t" id="t0624c27"></a>孝順父母、沙門、婆羅門及尊長者，持八關齋。 <a class="t" id="t0624c28"></a>爾時，太子歡喜踊躍，不能自勝，即往白四天 <a class="t" id="t0624c29"></a>王：『大王當知，今此世間多有眾生孝順父 <a class="t" id="t0625a01"></a>母、沙門、婆羅門及諸尊長。』是時，四天王聞此 <a class="t" id="t0625a02"></a>語已，甚懷喜悅，即往詣釋提桓因所，以此 <a class="t" id="t0625a03"></a>因緣具白天帝：『聖王當知，今此世間多有 <a class="t" id="t0625a04"></a>眾生孝順父母、沙門、婆羅門及諸尊長，受三 <a class="t" id="t0625a05"></a>自歸，慈心諫諍，誠信不欺。』時，天帝、四王及三 <a class="t" id="t0625a06"></a>十三天皆懷歡喜，不能自勝，增益諸天眾， <a class="t" id="t0625a07"></a>減損阿須倫眾。</p>
<p><a class="t-linehead" id="t-linehead0625a07"></a>「比丘當知，十五日說戒之 <a class="t" id="t0625a08"></a>時，四天王躬自來下，案行天下，伺察人民。 <a class="t" id="t0625a09"></a>何等眾生孝順父母、沙門、婆羅門及尊長者， <a class="t" id="t0625a10"></a>好喜布施，持八關齋如來齋法。設無眾生 <a class="t" id="t0625a11"></a>孝順父母、沙門、婆羅門及尊長者，時四天王 <a class="t" id="t0625a12"></a>便懷愁悒，慘然不悅，往至帝釋所，以此因 <a class="t" id="t0625a13"></a>緣具白天帝：『大王當知，今此世間無有 <a class="t" id="t0625a14"></a>眾生孝順父母、沙門、婆羅門及諸尊長者。』是 <a class="t" id="t0625a15"></a>時，釋提桓因、三十三天皆懷愁憂，慘然不悅， <a class="t" id="t0625a16"></a>減諸天眾，增益阿須倫眾。</p>
<p><a class="t-linehead" id="t-linehead0625a16"></a>「設復是時，眾生之 <a class="t" id="t0625a17"></a>類有孝順父母、沙門、婆羅門及諸尊長，持八 <a class="t" id="t0625a18"></a>關齋。爾時，四天王便懷歡喜，踊躍不能自 <a class="t" id="t0625a19"></a>勝，即往帝釋所，以此因緣具白天帝：『大 <a class="t" id="t0625a20"></a>王當知，今此世間多有眾生孝順父母、沙 <a class="t" id="t0625a21"></a>門、婆羅門及諸尊長。』是時，釋提桓因、三十三 <a class="t" id="t0625a22"></a>天及四天王皆懷歡喜，踊躍不能自勝，增 <a class="t" id="t0625a23"></a>益諸天眾，減損阿須倫眾。」</p>
<p><a class="t-linehead" id="t-linehead0625a23"></a>爾時，世尊告諸比 <a class="t" id="t0625a24"></a>丘：「云何十五日持八關齋法？」</p>
<p><a class="t-linehead" id="t-linehead0625a24"></a>是時，諸比丘 <a class="t" id="t0625a25"></a>白世尊曰：「如來是諸法之王，諸法之印。唯願 <a class="t" id="t0625a26"></a>世尊當為諸比丘布演此義，諸比丘聞已， <a class="t" id="t0625a27"></a>當奉行之。」</p>
<p><a class="t-linehead" id="t-linehead0625a27"></a>世尊告曰：「諦聽！諦聽！善思念之， <a class="t" id="t0625a28"></a>吾當為汝具分別說。於是，比丘！若有善男子、 <a class="t" id="t0625a29"></a>善女人，於月十四、十五日說戒、持齋時，到 <a class="t" id="t0625b01"></a>四部眾中，當作是語：『我今齋日，欲持八關 <a class="t" id="t0625b02"></a>齋法。唯願尊者，當與我說之！』是時，四部之 <a class="t" id="t0625b03"></a>眾，當教與說八關齋法。先教作是語：『善男 <a class="t" id="t0625b04"></a>子，當自稱名字。』彼已稱名字，便當與說八 <a class="t" id="t0625b05"></a>關齋法。是時，教授者當教前人作是語：『我 <a class="t" id="t0625b06"></a>今奉持如來齋法，至明日清旦，修清淨戒， <a class="t" id="t0625b07"></a>除去惡法。若身惡行，口吐惡語，意生惡念， <a class="t" id="t0625b08"></a>身三、口四、意三諸有惡行，已作、當作，或能 <a class="t" id="t0625b09"></a>以貪欲故所造，或能以瞋恚所造，或能 <a class="t" id="t0625b10"></a>以愚癡所造，或能以豪族故造，或能因 <a class="t" id="t0625b11"></a>惡知識所造，或能今身、後身、無數身，或能 <a class="t" id="t0625b12"></a>不識佛、不識法，或能鬪比丘僧，或能殺 <a class="t" id="t0625b13"></a>害父母諸尊師長，我今自懺悔，不自覆藏， <a class="t" id="t0625b14"></a>依戒、依法成其戒行，受八關如來齋法。』</p>
<p><a class="t-linehead" id="t-linehead0625b14"></a>「云 <a class="t" id="t0625b15"></a>何為八關齋法？持心如真人，盡形壽不殺， <a class="t" id="t0625b16"></a>無有害心，於眾生有慈心之念。『我今字某， <a class="t" id="t0625b17"></a>持齋至明日清旦，不殺、無有害心，有慈心 <a class="t" id="t0625b18"></a>於一切眾生。</p>
<p><a class="t-linehead" id="t-linehead0625b18"></a>「『如阿羅漢，無有邪念，盡形 <a class="t" id="t0625b19"></a>壽不盜，好喜布施。我今字某，盡形壽不 <a class="t" id="t0625b20"></a>盜，自今至明日持心。</p>
<p><a class="t-linehead" id="t-linehead0625b20"></a>「『如是真人，我今盡 <a class="t" id="t0625b21"></a>形壽，不淫泆，無有邪念，恒修梵行，身體 <a class="t" id="t0625b22"></a>香潔，今日持不淫之戒，亦不念己妻，復 <a class="t" id="t0625b23"></a>不念他女人想，至明日清旦，無所觸犯。</p>
<a class="t" id="t0625b24"></a>
<p><a class="t-linehead" id="t-linehead0625b24"></a>「『如阿羅漢，盡形壽不妄語，恒知至誠，不 <a class="t" id="t0625b25"></a>欺他人，自今至明日不妄語，我自今以 <a class="t" id="t0625b26"></a>後不復妄語。</p>
<p><a class="t-linehead" id="t-linehead0625b26"></a>「『如阿羅漢，不飲酒，心意不亂， <a class="t" id="t0625b27"></a>持佛禁戒，無所觸犯，我今亦當如是，自 <a class="t" id="t0625b28"></a>今日至明旦，不復飲酒，持佛禁戒，無所 <a class="t" id="t0625b29"></a>觸犯。</p>
<p><a class="t-linehead" id="t-linehead0625b29"></a>「『如阿羅漢，盡形壽不壞齋法，恒以 <a class="t" id="t0625c01"></a>時食，少食知足，不著於味。我今亦如是，盡 <a class="t" id="t0625c02"></a>形壽不壞齋法，恒以時食，少食知足，不著 <a class="t" id="t0625c03"></a>於味，從今日至明旦。</p>
<p><a class="t-linehead" id="t-linehead0625c03"></a>「『如阿羅漢，恒不在高 <a class="t" id="t0625c04"></a>廣之床上坐。所謂高廣之床，金、銀、象牙之床， <a class="t" id="t0625c05"></a>或角床、佛座、辟支佛座、阿羅漢座、諸尊師座。 <a class="t" id="t0625c06"></a>是時，阿羅漢不在此八種座，我亦上坐不 <a class="t" id="t0625c07"></a>犯此坐。</p>
<p><a class="t-linehead" id="t-linehead0625c07"></a>「『如阿羅漢，不著香華、脂粉之飾。我 <a class="t" id="t0625c08"></a>今亦當如是，盡形壽不著香華、脂粉之好。</p>
<a class="t" id="t0625c09"></a>
<p><a class="t-linehead" id="t-linehead0625c09"></a>「『我今字某，離此八事，奉持八關齋法，不墮 <a class="t" id="t0625c10"></a>三惡趣。持是功德，不入地獄、餓鬼、畜生八 <a class="t" id="t0625c11"></a>難之中，恒得善知識，莫與惡知識從事， <a class="t" id="t0625c12"></a>恒得好父母家生，莫生邊地無佛法處，莫 <a class="t" id="t0625c13"></a>生長壽天上，莫與人作奴婢，莫作梵天， <a class="t" id="t0625c14"></a>莫作釋身，亦莫作轉輪聖王，恒生佛前。自 <a class="t" id="t0625c15"></a>見佛，自聞法，使諸根不亂。若我誓願向三 <a class="t" id="t0625c16"></a>乘行，速成道果。』</p>
<p><a class="t-linehead" id="t-linehead0625c16"></a>「比丘當知，若有優婆塞、優 <a class="t" id="t0625c17"></a>婆夷，持此八關齋法，彼善男子、善女人，當 <a class="t" id="t0625c18"></a>趣三道：或生人中，或生天上，或般涅槃。」</p>
<p><a class="t-linehead" id="t-linehead0625c18"></a>爾 <a class="t" id="t0625c19"></a>時，世尊便說此偈：</p>
<a class="t" id="t0625c20"></a>
<blockquote class="gatha">
<p>「不殺亦不盜，　　不淫不妄語， <a class="t" id="t0625c21"></a><br>
避酒遠香花，　　著味犯齋者。 <a class="t" id="t0625c22"></a><br>
歌舞作倡伎，　　學捨如羅漢， <a class="t" id="t0625c23"></a><br>
今持八關齋，　　晝夜不忘失。 <a class="t" id="t0625c24"></a><br>
不有生死苦，　　無有周旋期， <a class="t" id="t0625c25"></a><br>
莫與恩愛集，　　亦莫怨憎會。 <a class="t" id="t0625c26"></a><br>
願滅五陰苦，　　諸痛生死惱， <a class="t" id="t0625c27"></a><br>
涅槃無諸患，　　我今自歸之。</p>
</blockquote>
<a class="t" id="t0625c28"></a>
<p><a class="t-linehead" id="t-linehead0625c28"></a>「是故，諸比丘！若有善男子、善女人，欲持八 <a class="t" id="t0625c29"></a>關齋離諸苦者，得善處者，欲得盡諸 <a class="t" id="t0626a01"></a>漏入涅槃城者，當求方便，成此八關齋 <a class="t" id="t0626a02"></a>法。所以然者，人中榮位不足為貴，天上快 <a class="t" id="t0626a03"></a>樂不可稱計。若善男子、善女人，欲求無上 <a class="t" id="t0626a04"></a>之福者，當求方便，成此齋法。</p>
<p><a class="t-linehead" id="t-linehead0626a04"></a>「我今重告勅 <a class="t" id="t0626a05"></a>汝，若有善男子、善女人，成八關齋者，欲求 <a class="t" id="t0626a06"></a>生四天王上，亦獲此願。持戒之人，所願者 <a class="t" id="t0626a07"></a>得，我以是故，而說此義耳。人中榮位不足 <a class="t" id="t0626a08"></a>為貴。若善男子、善女人，持八關齋者，身壞 <a class="t" id="t0626a09"></a>命終，生善處天上，亦生艶天、兜術天、化自 <a class="t" id="t0626a10"></a>在天、他化自在天，終不有虛。所以然者，以 <a class="t" id="t0626a11"></a>其持戒之人所願者得。</p>
<p><a class="t-linehead" id="t-linehead0626a11"></a>「諸比丘！我今重告 <a class="t" id="t0626a12"></a>汝，若有男子、女人持八關齋者，生欲天 <a class="t" id="t0626a13"></a>者，生色天者，亦成其願。何以故爾？以其持 <a class="t" id="t0626a14"></a>戒之人所願者得。若復善男子、善女人，持八 <a class="t" id="t0626a15"></a>關齋，欲得生無色天者，亦果其願。</p>
<p><a class="t-linehead" id="t-linehead0626a15"></a>「比丘 <a class="t" id="t0626a16"></a>當知，若善男子、善女人，持八關齋者，欲生 <a class="t" id="t0626a17"></a>四姓家者，亦復得生。又善男子、善女人，持 <a class="t" id="t0626a18"></a>八關齋人，欲求作一方天子，二方、三方、四 <a class="t" id="t0626a19"></a>方天子，亦獲其願。欲求作轉輪聖王者，亦 <a class="t" id="t0626a20"></a>獲其願。所以然者，以其持戒之人所願者 <a class="t" id="t0626a21"></a>得。若善男子、善女人，欲求作聲聞、緣覺、佛 <a class="t" id="t0626a22"></a>乘者，悉成其願。吾今成佛，由其持戒，五戒、 <a class="t" id="t0626a23"></a>十善，無願不獲，諸比丘！若欲成其道者，當 <a class="t" id="t0626a24"></a>作是學。」</p>
<p><a class="t-linehead" id="t-linehead0626a24"></a>爾時，諸比丘聞佛所說，歡喜奉行◎</p>
<a class="t" id="t0626a25"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
