<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea35.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">35.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0699b22"></a>聞如是：</p>
<p>一時，佛在舍衛國祇樹給孤獨 <a class="t" id="t0699b23"></a>園。</p>
<p><a class="t-linehead" id="t-linehead0699b23"></a>爾時，世尊告諸比丘：「女人有五欲想。云 <a class="t" id="t0699b24"></a>何為五欲想？一者生豪貴之家，二者嫁 <a class="t" id="t0699b25"></a>適富貴之家，三者使我夫主言從語用，四 <a class="t" id="t0699b26"></a>者多有兒息，五者在家獨得由己。是謂，比 <a class="t" id="t0699b27"></a>丘！女人有此五事可欲之想。</p>
<p><a class="t-linehead" id="t-linehead0699b27"></a>「如是。比丘！我比 <a class="t" id="t0699b28"></a>丘亦有五事可欲之想。云何為五？所謂禁戒、 <a class="t" id="t0699b29"></a>多聞、三昧成就、智慧、智慧解脫。是謂，比丘！有 <a class="t" id="t0699c01"></a>此五事可欲之法。」</p>
<p><a class="t-linehead" id="t-linehead0699c01"></a>爾時，世尊便說此偈：</p>
<a class="t" id="t0699c02"></a>
<blockquote class="gatha">
<p>「我生豪族種，　　亦適富貴家， <a class="t" id="t0699c03"></a><br>
能役使夫主，　　非福不剋獲。 <a class="t" id="t0699c04"></a><br>
使我饒兒息，　　香華自嚴飾， <a class="t" id="t0699c05"></a><br>
雖有此想念，　　非福不剋獲。 <a class="t" id="t0699c06"></a><br>
信戒而成就，　　三昧不移動， <a class="t" id="t0699c07"></a><br>
智慧亦成就，　　懈怠而不剋。 <a class="t" id="t0699c08"></a><br>
尋欲得道果，　　不由生死淵， <a class="t" id="t0699c09"></a><br>
願欲至涅槃，　　懈怠而不剋。</p>
</blockquote>
<a class="t" id="t0699c10"></a>
<p><a class="t-linehead" id="t-linehead0699c10"></a>「如是，諸比丘！當求方便，行於善法，除去不 <a class="t" id="t0699c11"></a>善法，漸當前進，無有中悔之心。如是，諸比 <a class="t" id="t0699c12"></a>丘！當作是學。」</p>
<p><a class="t-linehead" id="t-linehead0699c12"></a>爾時，諸比丘聞佛所說，歡喜 <a class="t" id="t0699c13"></a>奉行。</p>
<a class="t" id="t0699c14"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
