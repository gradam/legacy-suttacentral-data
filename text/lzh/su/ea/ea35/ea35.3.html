<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea35.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">35.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0699a11"></a>聞如是：</p>
<p>一時，佛在舍衛國祇樹給孤獨 <a class="t" id="t0699a12"></a>園。</p>
<p><a class="t-linehead" id="t-linehead0699a12"></a>爾時，世尊告諸比丘：「有五惠施不得其 <a class="t" id="t0699a13"></a>福。云何為五？一者以刀施人，二者以毒施 <a class="t" id="t0699a14"></a>人，三者以野牛施人，四者婬女施人，五者 <a class="t" id="t0699a15"></a>造作神祠。是謂，比丘！有此五施不得其福。</p>
<a class="t" id="t0699a16"></a>
<p><a class="t-linehead" id="t-linehead0699a16"></a>「比丘當知：復有五施令得大福。云何為五？ <a class="t" id="t0699a17"></a>一者造作園觀，二者造作林樹，三者造作 <a class="t" id="t0699a18"></a>橋梁，四者造作大船，五者與當來、過去造 <a class="t" id="t0699a19"></a>作房舍住處。是謂，比丘！有此五事令得其 <a class="t" id="t0699a20"></a>福。」</p>
<p><a class="t-linehead" id="t-linehead0699a20"></a>爾時，世尊便說此偈：</p>
<a class="t" id="t0699a21"></a>
<blockquote class="gatha">
<p>「園觀施清涼，　　及作好橋梁， <a class="t" id="t0699a22"></a><br>
河津渡人民，　　并作好房舍。 <a class="t" id="t0699a23"></a><br>
彼人日夜中，　　恒當受其福， <a class="t" id="t0699a24"></a><br>
戒定以成就，　　此人必生天。</p>
</blockquote>
<a class="t" id="t0699a25"></a>
<p><a class="t-linehead" id="t-linehead0699a25"></a>「是故，諸比丘！當念修行此五德施。如是，諸 <a class="t" id="t0699a26"></a>比丘！當作是學。」</p>
<p><a class="t-linehead" id="t-linehead0699a26"></a>爾時，諸比丘聞佛所說，歡 <a class="t" id="t0699a27"></a>喜奉行。</p>
<a class="t" id="t0699a28"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
