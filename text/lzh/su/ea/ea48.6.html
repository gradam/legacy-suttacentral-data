<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea48.6">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">48.6</span> <span class="mirror-right">（六）</span>
</h1>
</div>
<p><a class="t-linehead" id="t-linehead0793a03"></a>聞如是：</p>
<p>一時，佛在羅閱城迦蘭陀竹園 <a class="t" id="t0793a04"></a>所，與大比丘眾五百人俱。</p>
<p><a class="t-linehead" id="t-linehead0793a04"></a>爾時，尊者舍利 <a class="t" id="t0793a05"></a>弗在耆闍崛山中屏猥之處，補納故衣。 <a class="t" id="t0793a06"></a>爾時，有十千梵迦夷天從梵天沒，來至舍 <a class="t" id="t0793a07"></a>利弗所，頭面禮足，各圍遶侍焉，又以此偈 <a class="t" id="t0793a08"></a>而歎頌曰：</p>
<a class="t" id="t0793a09"></a>
<blockquote class="gatha">
<p>「歸命人中上，　　歸命人中尊， <a class="t" id="t0793a10"></a><br>
我等今不得，　　為依何等禪？」</p>
</blockquote>
<a class="t" id="t0793a11"></a>
<p><a class="t-linehead" id="t-linehead0793a11"></a>是時，十千梵迦夷天說此語已，舍利弗默 <a class="t" id="t0793a12"></a>然可之。爾時，諸天以見舍利弗默然可已， <a class="t" id="t0793a13"></a>即禮足退去。諸天去未遠，舍利弗即入金 <a class="t" id="t0793a14"></a>剛三昧。</p>
<p><a class="t-linehead" id="t-linehead0793a14"></a>是時有二鬼，一名伽羅，二名優婆 <a class="t" id="t0793a15"></a>伽羅。毘沙門天王使遣至毘留勒天王所，欲 <a class="t" id="t0793a16"></a>論人、天之事。是時，二鬼從彼虛空而過，遙 <a class="t" id="t0793a17"></a>見舍利弗結加趺坐，繫念在前，意寂然定， <a class="t" id="t0793a18"></a>伽羅鬼謂彼鬼言：「我今堪任以拳打此沙 <a class="t" id="t0793a19"></a>門頭。」</p>
<p><a class="t-linehead" id="t-linehead0793a19"></a>優波伽羅鬼語第二鬼曰：「汝勿興此 <a class="t" id="t0793a20"></a>意打沙門頭。所以然者，此沙門極有神德， <a class="t" id="t0793a21"></a>有大威力，此尊名舍利弗，世尊弟子中聰明 <a class="t" id="t0793a22"></a>高才無復過是，智慧弟子中最為第一。備 <a class="t" id="t0793a23"></a>於長夜，受苦無量。」</p>
<p><a class="t-linehead" id="t-linehead0793a23"></a>是時，彼鬼再三曰：「我能 <a class="t" id="t0793a24"></a>堪任打此沙門頭。」</p>
<p><a class="t-linehead" id="t-linehead0793a24"></a>優波伽羅鬼報曰：「汝今不 <a class="t" id="t0793a25"></a>隨我語者，汝便住此，吾欲捨汝去此。」</p>
<p><a class="t-linehead" id="t-linehead0793a25"></a>惡 <a class="t" id="t0793a26"></a>鬼曰：「汝畏此沙門乎？」</p>
<p><a class="t-linehead" id="t-linehead0793a26"></a>優波伽羅鬼曰：「我實 <a class="t" id="t0793a27"></a>畏之，設汝以手打此沙門者，此地當分 <a class="t" id="t0793a28"></a>為二分，正爾，當暴風疾雨，地亦振動，諸天 <a class="t" id="t0793a29"></a>驚動，地已振動，四天王亦當驚怖，四天王已 <a class="t" id="t0793b01"></a>知於我等，不安其所。」</p>
<p><a class="t-linehead" id="t-linehead0793b01"></a>是時惡鬼曰：「我今堪 <a class="t" id="t0793b02"></a>任辱此沙門。」善鬼聞已，便捨而去。</p>
<p><a class="t-linehead" id="t-linehead0793b02"></a>時，彼惡鬼 <a class="t" id="t0793b03"></a>即以手打舍利弗頭。是時，天地大動，四面 <a class="t" id="t0793b04"></a>有暴風疾雨，尋時來至，地即分為二分，此 <a class="t" id="t0793b05"></a>惡鬼即以全身墮地獄中。爾時，尊者舍利弗 <a class="t" id="t0793b06"></a>即從三昧起，整衣服，下耆闍崛山，往詣竹 <a class="t" id="t0793b07"></a>園至世尊所，頭面禮足，在一面坐。</p>
<p><a class="t-linehead" id="t-linehead0793b07"></a>爾時，佛 <a class="t" id="t0793b08"></a>告舍利弗曰：「汝今身體無有疾病乎？」</p>
<p><a class="t-linehead" id="t-linehead0793b08"></a>舍利 <a class="t" id="t0793b09"></a>弗言：「體素無患，唯苦頭痛。」</p>
<p><a class="t-linehead" id="t-linehead0793b09"></a>世尊告曰：「伽羅鬼 <a class="t" id="t0793b10"></a>以手打汝頭。若當彼鬼以手打須彌山者， <a class="t" id="t0793b11"></a>即時須彌山便為二分。所以然者，彼鬼有 <a class="t" id="t0793b12"></a>大力故。今此鬼受其罪報故，全身入阿 <a class="t" id="t0793b13"></a>鼻地獄中。」</p>
<p><a class="t-linehead" id="t-linehead0793b13"></a>爾時，世尊告諸比丘：「甚奇！甚特！ <a class="t" id="t0793b14"></a>金剛三昧力乃至於斯。由此三昧力故無 <a class="t" id="t0793b15"></a>所傷害，正使須彌山打其頭者，終不能 <a class="t" id="t0793b16"></a>動其毫毛。所以然者，比丘聽之。於此賢 <a class="t" id="t0793b17"></a>劫中有佛，名拘屢孫如來、至真、等正覺。彼 <a class="t" id="t0793b18"></a>佛有二大聲聞，一名等壽，二名大智。比 <a class="t" id="t0793b19"></a>丘等壽，神足第一；比丘大智，智慧第一，如我 <a class="t" id="t0793b20"></a>今日舍利弗智慧第一，目乾連神足第一。爾 <a class="t" id="t0793b21"></a>時，等壽、大智二比丘，俱得金剛三昧。當於 <a class="t" id="t0793b22"></a>一時，等壽比丘在閑靜之處，入金剛三昧。 <a class="t" id="t0793b23"></a>時，諸牧牛人、牧羊人、取薪草人，見此比丘坐 <a class="t" id="t0793b24"></a>禪，各各自相謂言：『此沙門今日以取無常。』是 <a class="t" id="t0793b25"></a>時，牧牛人及取薪人集諸草木， <span class="gaiji">［卄／積］ <!--gaiji,,1[卄/積],2&#x27090;,3--></span>比丘身 <a class="t" id="t0793b26"></a>上，以火燒已，而捨之去。</p>
<p><a class="t-linehead" id="t-linehead0793b26"></a>「是時，等壽比丘即 <a class="t" id="t0793b27"></a>從三昧起，正衣服，便退而去。是時，比丘即 <a class="t" id="t0793b28"></a>以其日，著衣持鉢，入村乞食。時，諸取薪 <a class="t" id="t0793b29"></a>草人見此比丘村中乞食，各各自相謂言：『此 <a class="t" id="t0793c01"></a>比丘昨日以取命終，我等以火焚燒，今日 <a class="t" id="t0793c02"></a>復還活，今當立字，字曰還活。』若有比丘 <a class="t" id="t0793c03"></a>得金剛三昧者，火所不燒，刀斫不入，水所 <a class="t" id="t0793c04"></a>不漂，不為他所中傷。如是，比丘！金剛三 <a class="t" id="t0793c05"></a>昧威德如是。今舍利弗得此三昧，舍利弗 <a class="t" id="t0793c06"></a>比丘多遊二處：空三昧、金剛三昧。是故，諸比 <a class="t" id="t0793c07"></a>丘！當求方便，行金剛三昧。如是，比丘！當 <a class="t" id="t0793c08"></a>作是學。」</p>
<a class="t" id="t0793c09"></a>
<p><a class="t-linehead" id="t-linehead0793c09"></a>爾時，世尊告諸比丘：「我當教汝，如舍利弗 <a class="t" id="t0793c10"></a>比丘，比丘智慧、大智、分別廣智、無邊智、捷 <a class="t" id="t0793c11"></a>疾之智、普遊智、利智、甚深智、斷智，少欲知足、 <a class="t" id="t0793c12"></a>閑靜勇猛、念不分散、戒成就、三昧成就、 <a class="t" id="t0793c13"></a>智慧、解脫見慧成就、柔和無爭、去惡辯 <a class="t" id="t0793c14"></a>了、忍諸言語、歎說離惡、常念去離、愍念生 <a class="t" id="t0793c15"></a>萠、然熾正法、與人說法無有厭足。」</p>
<p><a class="t-linehead" id="t-linehead0793c15"></a>爾時， <a class="t" id="t0793c16"></a>世尊便說此偈：</p>
<a class="t" id="t0793c17"></a>
<blockquote class="gatha">
<p>「十千諸天人，　　盡是梵迦夷， <a class="t" id="t0793c18"></a><br>
自歸舍利弗，　　於靈鷲山頂： <a class="t" id="t0793c19"></a><br>
『歸命人中上，　　歸命人中尊， <a class="t" id="t0793c20"></a><br>
我今不能知，　　為依何等禪？』 <a class="t" id="t0793c21"></a><br>
如是弟子花，　　莊嚴佛道樹， <a class="t" id="t0793c22"></a><br>
如天晝度園，　　快樂無有比。」</p>
</blockquote>
<a class="t" id="t0793c23"></a>
<p><a class="t-linehead" id="t-linehead0793c23"></a>「弟子華者，即是舍利弗比丘是。所以然者， <a class="t" id="t0793c24"></a>此人則能莊嚴佛樹。道樹者，即如來是也；如 <a class="t" id="t0793c25"></a>來能覆蓋一切眾生。是故，比丘！當念勤加勇 <a class="t" id="t0793c26"></a>猛精進，如舍利弗比丘。如是，比丘！當作是 <a class="t" id="t0793c27"></a>學。」</p>
<p><a class="t-linehead" id="t-linehead0793c27"></a>爾時，諸比丘聞佛所說，歡喜奉行。</p>
<a class="t" id="t0793c28"></a>
<p class="endsection"><span class="t-juanname">增壹阿含經卷第四十五</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
