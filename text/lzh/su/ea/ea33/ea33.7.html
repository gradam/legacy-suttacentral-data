<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea33.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">33.7</span> <span class="mirror-right">（七）行法</span>
</h1>
</div>
<p><a class="t-linehead" id="t-linehead0688c04"></a>聞如是：</p>
<p>一時，佛在舍衛國祇樹給孤獨 <a class="t" id="t0688c05"></a>園。</p>
<p><a class="t-linehead" id="t-linehead0688c05"></a>爾時，世尊告諸比丘：「長遊行之人有五 <a class="t" id="t0688c06"></a>艱難。云何為五？於是，恒遊行人不誦法 <a class="t" id="t0688c07"></a>教；所誦之教而忘失之；不得定意；以得 <a class="t" id="t0688c08"></a>三昧，復忘失之；聞法不能持。是謂，比丘！多 <a class="t" id="t0688c09"></a>遊行人有此五難。」</p>
<p><a class="t-linehead" id="t-linehead0688c09"></a>「比丘當知，不多遊行人 <a class="t" id="t0688c10"></a>有五功德。云何為五？未曾得法而得法；已 <a class="t" id="t0688c11"></a>得不復忘失；多聞能有所持；能得定意；以 <a class="t" id="t0688c12"></a>得三昧不復失之。是謂，比丘！不多遊行 <a class="t" id="t0688c13"></a>人有此五功德。是故，諸比丘！莫多遊行。如 <a class="t" id="t0688c14"></a>是，諸比丘！當作是學。」</p>
<p><a class="t-linehead" id="t-linehead0688c14"></a>爾時，諸比丘聞佛所 <a class="t" id="t0688c15"></a>說，歡喜奉行。</p>
<a class="t" id="t0688c16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
