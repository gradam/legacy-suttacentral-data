<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea26.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">26.4</span> <span class="mirror-right">（四）四意斷</span>
</h1>
</div>
<p><a class="t-linehead" id="t-linehead0635c18"></a>聞如是：</p>
<p>一時，佛在舍衛國祇樹給孤獨 <a class="t" id="t0635c19"></a>園。</p>
<p><a class="t-linehead" id="t-linehead0635c19"></a>爾時，世尊告諸比丘：「諸有華之屬，瞻蔔 <a class="t" id="t0635c20"></a>之華、須摩那華，天上、人中，婆師華最為第一。 <a class="t" id="t0635c21"></a>此亦如是，諸善功德三十七道品之法，無放 <a class="t" id="t0635c22"></a>逸行為第一。</p>
<p><a class="t-linehead" id="t-linehead0635c22"></a>「若無放逸比丘修四意斷。云 <a class="t" id="t0635c23"></a>何為四？於是，比丘！若未生弊惡法，求方便 <a class="t" id="t0635c24"></a>令不生；已生弊惡法，求方便令滅；若未生 <a class="t" id="t0636a01"></a>善法，求方便令生；已生善法，求方便令增 <a class="t" id="t0636a02"></a>多，終不忘失，具足修行，心意不忘。如是， <a class="t" id="t0636a03"></a>比丘修四意斷。是故，諸比丘！當求方便，修 <a class="t" id="t0636a04"></a>四意斷。是故，諸比丘！當作是學。」</p>
<p><a class="t-linehead" id="t-linehead0636a04"></a>爾時，諸比 <a class="t" id="t0636a05"></a>丘聞佛所說，歡喜奉行。</p>
<a class="t" id="t0636a06"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
