<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea29.6">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">29.6</span> <span class="mirror-right">（六）</span>
</h1>
</div>
<p><a class="t-linehead" id="t-linehead0657a18"></a>聞如是：</p>
<p>一時，佛在舍衛國祇樹給孤獨 <a class="t" id="t0657a19"></a>園。</p>
<p><a class="t-linehead" id="t-linehead0657a19"></a>爾時，世尊告諸比丘：「有四事終不可思 <a class="t" id="t0657a20"></a>惟。云何為四？眾生不可思議；世界不可 <a class="t" id="t0657a21"></a>思議；龍國不可思議；佛國境界不可思議。 <a class="t" id="t0657a22"></a>所以然者，不由此處得至滅盡涅槃。</p>
<p><a class="t-linehead" id="t-linehead0657a22"></a>「云 <a class="t" id="t0657a23"></a>何眾生不可思議？此眾生為從何來？為從 <a class="t" id="t0657a24"></a>何去？復從何起，從此終 <a class="t" id="t0657a25"></a>當從何生？如是，眾生不可思議。</p>
<p><a class="t-linehead" id="t-linehead0657a25"></a>「云何世界 <a class="t" id="t0657a26"></a>不可思議？諸有邪見之人：世界斷滅、世界不 <a class="t" id="t0657a27"></a>斷滅，世界有邊、世界無邊，是命、是身，非命、非 <a class="t" id="t0657a28"></a>身，梵天之所造，諸大鬼神作此世界 <span class="corr" title="[邪&gt;耶] cf.【麗】">耶</span> ？」</p>
<p><a class="t-linehead" id="t-linehead0657a28"></a>爾 <a class="t" id="t0657a29"></a>時，世尊便說此偈：</p>
<a class="t" id="t0657b01"></a>
<blockquote class="gatha">
<p>「梵天造人民，　　世間鬼所造， <a class="t" id="t0657b02"></a><br>
或能諸鬼作，　　此語誰當定？ <a class="t" id="t0657b03"></a><br>
欲恚之所纏，　　三者俱共等， <a class="t" id="t0657b04"></a><br>
心不得自在，　　世俗有災變。</p>
</blockquote>
<a class="t" id="t0657b05"></a>
<p><a class="t-linehead" id="t-linehead0657b05"></a>「如是，比丘！世間不可思議。</p>
<p><a class="t-linehead" id="t-linehead0657b05"></a>「云何龍界不可 <a class="t" id="t0657b06"></a>思議？云何此雨為從龍口出耶？所以然 <a class="t" id="t0657b07"></a>者，雨渧不從龍口出也。為從眼、耳、鼻出 <a class="t" id="t0657b08"></a>耶，此亦不可思議。所以然者，雨渧不從眼、 <a class="t" id="t0657b09"></a>耳、鼻出，但龍意之所念，若念惡亦雨，若念 <a class="t" id="t0657b10"></a>善亦雨，亦由行本而作此雨。所以然者， <a class="t" id="t0657b11"></a>今須彌山腹有天，名曰大力，知眾生心之 <a class="t" id="t0657b12"></a>所念，亦能作雨，然雨不從彼天口出，眼、耳、 <a class="t" id="t0657b13"></a>鼻出也。皆由彼天有神力故，而能作雨。 <a class="t" id="t0657b14"></a>如是，比丘！龍境界不可思議。</p>
<p><a class="t-linehead" id="t-linehead0657b14"></a>「云何佛國境界 <a class="t" id="t0657b15"></a>不可思議？如來身者，為是父母所造耶？此亦 <a class="t" id="t0657b16"></a>不可思議。所以然者，如來身者，清淨無穢 <a class="t" id="t0657b17"></a>受諸天氣。為是人所造耶？此亦不可思議。 <a class="t" id="t0657b18"></a>所以然者，以過人行。如來身者，為是大 <a class="t" id="t0657b19"></a>身，此亦不可思議。所以然者，如來身者，不 <a class="t" id="t0657b20"></a>可造作，非諸天所及。如來壽為短耶？此 <a class="t" id="t0657b21"></a>亦不可思議。所以然者，如來有四神足。如 <a class="t" id="t0657b22"></a>來為長壽耶？此亦不可思議。所以然者，然 <a class="t" id="t0657b23"></a>復如來故興世間周旋，與善權方便相應。 <a class="t" id="t0657b24"></a>如來身者，不可摸則，不可言長、言短。音 <a class="t" id="t0657b25"></a>聲亦不可法則，如來梵音，如來智慧、辯才 <a class="t" id="t0657b26"></a>不可思議，非世間人民之所能及。如是佛 <a class="t" id="t0657b27"></a>境界不可思議。</p>
<p><a class="t-linehead" id="t-linehead0657b27"></a>「如是。比丘！有此四處不可 <a class="t" id="t0657b28"></a>思議，非是常人之所思議。然此四事無善 <a class="t" id="t0657b29"></a>根本，亦不由此得修梵行，不至休息之 <a class="t" id="t0657c01"></a>處，乃至不到涅槃之處，但令人狂惑，心意 <a class="t" id="t0657c02"></a>錯亂，起諸疑結。</p>
<p><a class="t-linehead" id="t-linehead0657c02"></a>「所以然者，比丘當知，過去 <a class="t" id="t0657c03"></a>久遠，此舍衛城中有一凡人，便作是念：『我 <a class="t" id="t0657c04"></a>今當思議世界。』是時，彼人出舍衛城，在一 <a class="t" id="t0657c05"></a>華池水側，結跏趺坐，思惟世界：『此世界云 <a class="t" id="t0657c06"></a>何成？云何敗？誰造此世界？此眾生類為從 <a class="t" id="t0657c07"></a>何來？為從何出？為何時生？』是時，彼人思 <a class="t" id="t0657c08"></a>議，此時便見池水中有四種兵出入。是 <a class="t" id="t0657c09"></a>時，彼人復作是念：『我今狂惑，心意錯亂，世間 <a class="t" id="t0657c10"></a>無者，我今見之。』時，彼人還入舍衛城，在里 <a class="t" id="t0657c11"></a>巷之中作是說：『諸賢當知，世界無者，我今 <a class="t" id="t0657c12"></a>見之。』</p>
<p><a class="t-linehead" id="t-linehead0657c12"></a>「是時，眾多人報彼人曰：『云何世間無 <a class="t" id="t0657c13"></a>者，汝今見之？』時，此人報眾多人曰：『我向者 <a class="t" id="t0657c14"></a>作是思惟：「世界為從何生？」便出舍衛城，在 <a class="t" id="t0657c15"></a>華池側，作是思議：「世界為從何來？誰造 <a class="t" id="t0657c16"></a>此世界？此眾生類從何而來？為誰所生？若 <a class="t" id="t0657c17"></a>命終者當生何處？」我當思議，此時，便見 <a class="t" id="t0657c18"></a>池水中有四種兵出入，世界無者，我今見 <a class="t" id="t0657c19"></a>之。』是時，眾多人報彼人曰：『如汝實狂愚，池 <a class="t" id="t0657c20"></a>水之中那得四種兵？諸世界狂愚之中，汝 <a class="t" id="t0657c21"></a>最為上！』</p>
<p><a class="t-linehead" id="t-linehead0657c21"></a>「是故，比丘！我觀此義已，故告汝 <a class="t" id="t0657c22"></a>等耳。所以然者，此非善本功德，不得修 <a class="t" id="t0657c23"></a>梵行，亦復不得至涅槃處。然思議此者， <a class="t" id="t0657c24"></a>則令人狂，心意錯亂。然比丘當知，彼人實 <a class="t" id="t0657c25"></a>見四種之兵。所以然者，昔日諸天與阿須 <a class="t" id="t0657c26"></a>倫共鬪，當共鬪時，諸天得勝，阿須倫不 <a class="t" id="t0657c27"></a>如。是時，阿須倫便懷恐怖，化形極使小，從 <a class="t" id="t0657c28"></a>藕根孔中過。佛眼之所見非餘者所及。</p>
<a class="t" id="t0657c29"></a>
<p><a class="t-linehead" id="t-linehead0657c29"></a>「是故，諸比丘！當思議四諦。所以然者，此 <a class="t" id="t0658a01"></a>四諦者，有義、有理，得修梵行，行沙門法，得 <a class="t" id="t0658a02"></a>至涅槃。是故，諸比丘！捨離此世界之法，當 <a class="t" id="t0658a03"></a>求方便，思議四諦。知是，諸比丘！當作是 <a class="t" id="t0658a04"></a>學。」</p>
<p><a class="t-linehead" id="t-linehead0658a04"></a>爾時，諸比丘聞佛所說，歡喜奉行。</p>
<a class="t" id="t0658a05"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
