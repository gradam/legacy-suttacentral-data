<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea18.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">18.3</span> <span class="mirror-right">（三）</span>
</h1>
</div>
<p><a class="t-linehead" id="t-linehead0587c16"></a>聞如是：</p>
<p>一時，佛在舍衛國祇樹給孤獨 <a class="t" id="t0587c17"></a>園。</p>
<p><a class="t-linehead" id="t-linehead0587c17"></a>爾時，世尊告諸比丘：「常當法施，勿習食 <a class="t" id="t0587c18"></a>施。所以然者，汝等今有果報之祐，使我弟 <a class="t" id="t0587c19"></a>子恭敬於法，不貪利養。設貪利養者，則 <a class="t" id="t0587c20"></a>有大過於如來所。何以故？謂眾生類不分 <a class="t" id="t0587c21"></a>別法，毀世尊教；已毀世尊教，後不復得至 <a class="t" id="t0587c22"></a>涅槃道，我便有恥。所以然者，謂如來弟子 <a class="t" id="t0587c23"></a>貪著利養，不行於法，不分別法，毀世尊 <a class="t" id="t0587c24"></a>教，不順正法；已毀世尊教，復不至涅槃 <a class="t" id="t0587c25"></a>道。汝今，比丘！當念法施，勿思欲施，便得 <a class="t" id="t0587c26"></a>稱譽，多聞四遠，恭敬於法，不貪財物，此 <a class="t" id="t0587c27"></a>則無有羞恥。所以然者，如來弟子以好 <a class="t" id="t0587c28"></a>法施，不貪思欲之施。是謂，比丘！當念法施， <a class="t" id="t0587c29"></a>勿學財施。汝等比丘，吾說此義，為因何 <a class="t" id="t0588a01"></a>義而說此緣乎？」</p>
<p><a class="t-linehead" id="t-linehead0588a01"></a>爾時，諸比丘白世尊曰：「唯 <a class="t" id="t0588a02"></a>願世尊事事分別。」</p>
<p><a class="t-linehead" id="t-linehead0588a02"></a>爾時，世尊告諸比丘：「昔 <a class="t" id="t0588a03"></a>有一人請吾供養，然吾爾時有遺餘法而 <a class="t" id="t0588a04"></a>可除棄。有二比丘從遠方來，形體困篤，顏 <a class="t" id="t0588a05"></a>色變易。爾時，我便語彼比丘，作是語：『有遺 <a class="t" id="t0588a06"></a>餘法而可除棄，隨時須者，便可取之而自 <a class="t" id="t0588a07"></a>營己。』時，一比丘便作是念：『世尊今日有遺 <a class="t" id="t0588a08"></a>餘法而可除棄，隨時須者，便可取之。設復 <a class="t" id="t0588a09"></a>我等不取食者，便當以此食捨于淨地。 <a class="t" id="t0588a10"></a>若著水中。然今我等宜取此食，以充虛 <a class="t" id="t0588a11"></a>乏，加得氣力。』爾時，彼比丘復作是學：『佛亦 <a class="t" id="t0588a12"></a>作是說：「當行法施，莫行思欲之施。所以 <a class="t" id="t0588a13"></a>然者，施中之上無過財施，然復法施於中 <a class="t" id="t0588a14"></a>最尊。」我今堪任竟日不食，猶得自濟，不須 <a class="t" id="t0588a15"></a>受彼信施之福。』爾時，彼比丘便自息意，不 <a class="t" id="t0588a16"></a>取彼施，形體困篤，不自顧命。</p>
<p><a class="t-linehead" id="t-linehead0588a16"></a>「彼時，第二比丘 <a class="t" id="t0588a17"></a>復作是念：『世尊亦有遺餘之法而可除者， <a class="t" id="t0588a18"></a>設我等不取食者，便當困篤。今以此食用 <a class="t" id="t0588a19"></a>充虛乏，加得氣力，晝夜安寧。』爾時，彼比丘便 <a class="t" id="t0588a20"></a>取食之，晝夜安隱，氣力充足。」</p>
<p><a class="t-linehead" id="t-linehead0588a20"></a>佛告諸比丘：「彼 <a class="t" id="t0588a21"></a>比丘雖復取彼供養，除去虛乏，氣力充足， <a class="t" id="t0588a22"></a>不如先前比丘可敬，可貴，甚可尊重。彼 <a class="t" id="t0588a23"></a>比丘長夜名稱遠聞，於律知足，易充易滿。 <a class="t" id="t0588a24"></a>諸比丘當學法施，勿學思欲之施。我前所 <a class="t" id="t0588a25"></a>說者，由此因緣。」</p>
<p><a class="t-linehead" id="t-linehead0588a25"></a>爾時，世尊說此語已，便從 <a class="t" id="t0588a26"></a>坐起而去。</p>
<p><a class="t-linehead" id="t-linehead0588a26"></a>是時，眾多比丘復作是念：「向者，世 <a class="t" id="t0588a27"></a>尊略說其要，竟不廣普，便從坐起，入寂靜 <a class="t" id="t0588a28"></a>室。今此眾中誰能堪任於此略義而廣普演 <a class="t" id="t0588a29"></a>其義者也？」是時，眾多比丘復作是念：「今尊 <a class="t" id="t0588b01"></a>者舍利弗，世尊所譽，我當盡共詣彼舍利 <a class="t" id="t0588b02"></a>弗所。」是時，眾多比丘便往至尊者舍利弗所， <a class="t" id="t0588b03"></a>共相禮拜，在一面坐。在一面坐已。是時，眾 <a class="t" id="t0588b04"></a>多比丘所可從世尊聞事，盡向舍利弗 <a class="t" id="t0588b05"></a>說之。</p>
<p><a class="t-linehead" id="t-linehead0588b05"></a>是時，尊者舍利弗告諸比丘：「云何世尊 <a class="t" id="t0588b06"></a>弟子貪著利養，不修行法？云何世尊弟子 <a class="t" id="t0588b07"></a>貪修行法，不貪利養？」</p>
<p><a class="t-linehead" id="t-linehead0588b07"></a>爾時，眾多比丘白舍 <a class="t" id="t0588b08"></a>利弗曰：「我等乃從遠來，請問其義，得修行 <a class="t" id="t0588b09"></a>之。尊者舍利弗堪任者，便與我等廣演其 <a class="t" id="t0588b10"></a>義。」</p>
<p><a class="t-linehead" id="t-linehead0588b10"></a>舍利弗告曰：「諦聽！諦聽！善思念之，吾當 <a class="t" id="t0588b11"></a>與汝廣演其義。」</p>
<p><a class="t-linehead" id="t-linehead0588b11"></a>爾時，眾多比丘對曰：「如是。」</p>
<a class="t" id="t0588b12"></a>
<p><a class="t-linehead" id="t-linehead0588b12"></a>舍利弗告曰：「世尊弟子所學寂靜念安，聲聞 <a class="t" id="t0588b13"></a>弟子不如是學；世尊吐教所應滅法，而諸 <a class="t" id="t0588b14"></a>比丘亦不滅之；於中懈怠起諸亂想，所應 <a class="t" id="t0588b15"></a>為者而不肯行，所不應為者便修行之。爾 <a class="t" id="t0588b16"></a>時，諸賢長老比丘於三處便有羞恥。云何 <a class="t" id="t0588b17"></a>為三？世尊常樂寂靜之處，爾時聲聞不作 <a class="t" id="t0588b18"></a>是學，長老比丘便有 <span class="corr" title="[差&gt;羞]">羞</span> 恥。世尊教人當滅 <a class="t" id="t0588b19"></a>此法，然比丘不滅此法，長老比丘便有羞 <a class="t" id="t0588b20"></a>恥。於中起亂想之念，意不專一，長老比丘 <a class="t" id="t0588b21"></a>便有羞恥。</p>
<p><a class="t-linehead" id="t-linehead0588b21"></a>「諸賢當知，中比丘於三處便有 <a class="t" id="t0588b22"></a>羞恥。云何為三？世尊常樂寂靜之處，爾時 <a class="t" id="t0588b23"></a>聲聞不作是學，中比丘便有羞恥。世尊教 <a class="t" id="t0588b24"></a>人當滅此法，然彼比丘不滅此法，中比丘 <a class="t" id="t0588b25"></a>便有羞恥。於中起亂想之念，意不專一，中 <a class="t" id="t0588b26"></a>比丘便有羞恥。</p>
<p><a class="t-linehead" id="t-linehead0588b26"></a>「諸賢當知，年少比丘於三 <a class="t" id="t0588b27"></a>處便有羞恥。云何為三？世尊弟子常樂寂 <a class="t" id="t0588b28"></a>靜之處，爾時聲聞不作是學，年少比丘便 <a class="t" id="t0588b29"></a>有羞恥。世尊教人當滅此法，然彼比丘不 <a class="t" id="t0588c01"></a>滅此法，年少比丘便有羞恥。於中復起亂 <a class="t" id="t0588c02"></a>想之念，意不專一，年少比丘便有羞恥。是 <a class="t" id="t0588c03"></a>謂，諸賢！貪著於財，不著於法。」</p>
<p><a class="t-linehead" id="t-linehead0588c03"></a>諸比丘白舍 <a class="t" id="t0588c04"></a>利弗曰：「云何比丘貪著於法，不著於財？」</p>
<p><a class="t-linehead" id="t-linehead0588c04"></a>舍 <a class="t" id="t0588c05"></a>利弗曰：「於是，比丘！世尊樂寂靜之處，聲聞 <a class="t" id="t0588c06"></a>亦學如來樂寂靜之處；世尊所說當滅此 <a class="t" id="t0588c07"></a>法，諸比丘便滅此法；不懈怠，亦不亂，所 <a class="t" id="t0588c08"></a>應行者便修行之，所不應行者便不行 <a class="t" id="t0588c09"></a>之。諸賢當知，長老比丘於三處便有名稱。 <a class="t" id="t0588c10"></a>云何為三？世尊樂寂靜之處，聲聞亦樂寂靜 <a class="t" id="t0588c11"></a>之處，長老比丘便有名稱。世尊教人當滅 <a class="t" id="t0588c12"></a>此法，爾時比丘便滅此法，長老比丘便有名 <a class="t" id="t0588c13"></a>稱。於中不起亂想之念，意常專一，長老比 <a class="t" id="t0588c14"></a>丘便有名稱。</p>
<p><a class="t-linehead" id="t-linehead0588c14"></a>「諸賢當知，中比丘於三處便 <a class="t" id="t0588c15"></a>有名稱。云何為三？世尊樂寂靜之處，聲聞 <a class="t" id="t0588c16"></a>亦樂寂靜之處，中比丘便有名稱。世尊教 <a class="t" id="t0588c17"></a>人當滅此法，爾時比丘便滅此法，中比丘便 <a class="t" id="t0588c18"></a>有名稱。於中不起亂想之念，意常專一，中 <a class="t" id="t0588c19"></a>比丘便得名稱。</p>
<p><a class="t-linehead" id="t-linehead0588c19"></a>「諸賢當知，年少比丘於三 <a class="t" id="t0588c20"></a>處便有名稱：云何為三？於是，比丘！世尊樂 <a class="t" id="t0588c21"></a>寂靜之處，年少比丘亦樂寂靜之處，年少比 <a class="t" id="t0588c22"></a>丘便有名稱。世尊教人當滅此法，爾時比 <a class="t" id="t0588c23"></a>丘便滅此法，年少比丘便有名稱。於中不 <a class="t" id="t0588c24"></a>起亂想之念，意常專一，年少比丘便有名 <a class="t" id="t0588c25"></a>稱。</p>
<p><a class="t-linehead" id="t-linehead0588c25"></a>「諸賢當知，貪之為病，甚大災患，瞋恚亦 <a class="t" id="t0588c26"></a>然。貪婬、瞋恚滅者，便得處中之道，眼生、智生， <a class="t" id="t0588c27"></a>諸縛休息，得至涅槃。慳疾為病，亦復極 <a class="t" id="t0588c28"></a>重，煩惱燒煮，憍慢亦深。幻偽不真，無慚、無愧， <a class="t" id="t0588c29"></a>不能捨離，婬欲敗正，慢、增上慢亦復不捨。 <a class="t" id="t0589a01"></a>此二慢滅，便得處中之道，眼生、智生，諸縛休 <a class="t" id="t0589a02"></a>息，得至涅槃。」</p>
<p><a class="t-linehead" id="t-linehead0589a02"></a>比丘白曰：「云何，尊者舍利弗！ <a class="t" id="t0589a03"></a>處中之道，眼生、智生，諸縛休息，得至涅槃？」</p>
<p><a class="t-linehead" id="t-linehead0589a03"></a>舍 <a class="t" id="t0589a04"></a>利弗言：「諸賢當知，所謂賢聖八品道是。所 <a class="t" id="t0589a05"></a>謂正見、正治、正語、正行、正命、正方便、正念、正三 <a class="t" id="t0589a06"></a>昧。是謂，諸賢！處中之道，眼生、智生、諸縛休息， <a class="t" id="t0589a07"></a>得至涅槃。」</p>
<p><a class="t-linehead" id="t-linehead0589a07"></a>爾時，眾多比丘聞尊者舍利弗所 <a class="t" id="t0589a08"></a>說，歡喜奉行。</p>
<a class="t" id="t0589a09"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
