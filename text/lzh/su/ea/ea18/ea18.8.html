<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea18.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">18.8</span> <span class="mirror-right">（八）大愛道</span>
</h1>
</div>
<p><a class="t-linehead" id="t-linehead0592c10"></a>聞如是：</p>
<p>一時，佛在釋翅瘦迦毘羅越尼 <a class="t" id="t0592c11"></a>拘留園中，與大比丘五百人俱。</p>
<p><a class="t-linehead" id="t-linehead0592c11"></a>爾時，大愛道 <a class="t" id="t0592c12"></a>瞿曇彌便往至世尊所，頭面禮足，白世尊 <a class="t" id="t0592c13"></a>曰：「願世尊長化愚冥，恒護生命。」</p>
<p><a class="t-linehead" id="t-linehead0592c13"></a>世尊告曰： <a class="t" id="t0592c14"></a>「瞿曇彌！不應向如來作是言：『如來延壽 <a class="t" id="t0592c15"></a>無窮，恒護其命。』」</p>
<p><a class="t-linehead" id="t-linehead0592c15"></a>是時，大愛道瞿曇彌即說此 <a class="t" id="t0592c16"></a>偈：</p>
<a class="t" id="t0592c17"></a>
<blockquote class="gatha">
<p>「云何禮最勝，　　世間無與等， <a class="t" id="t0592c18"></a><br>
能斷一切疑，　　由是說此語？」</p>
</blockquote>
<a class="t" id="t0592c19"></a>
<p><a class="t-linehead" id="t-linehead0592c19"></a>爾時，世尊復以偈報瞿曇彌曰：</p>
<a class="t" id="t0592c20"></a>
<blockquote class="gatha">
<p>「精進意難缺，　　恒有勇猛心； <a class="t" id="t0592c21"></a><br>
平等視聲聞，　　此則禮如來。」</p>
</blockquote>
<a class="t" id="t0592c22"></a>
<p><a class="t-linehead" id="t-linehead0592c22"></a>是時，大愛道白世尊曰：「自今以後當禮世 <a class="t" id="t0592c23"></a>尊，如來今勅禮一切眾生，意無增減。天 <a class="t" id="t0592c24"></a>上、人中及阿須倫，如來為最上。」</p>
<p><a class="t-linehead" id="t-linehead0592c24"></a>是時，世尊可 <a class="t" id="t0592c25"></a>大愛道所說。即從坐起，頭面禮足，便退而 <a class="t" id="t0592c26"></a>去。</p>
<p><a class="t-linehead" id="t-linehead0592c26"></a>爾時，世尊告諸比丘：「我聲聞中第一弟子 <a class="t" id="t0592c27"></a>廣識多知，所謂大愛道是。」</p>
<p><a class="t-linehead" id="t-linehead0592c27"></a>是時，諸比丘聞 <a class="t" id="t0592c28"></a>佛所說，歡喜奉行。</p>
<a class="t" id="t0592c29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
