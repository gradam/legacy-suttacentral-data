<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea44.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">44.2</span> <span class="mirror-right">（二）嚫</span>
</h1>
</div>
<p><a class="t-linehead" id="t-linehead0765a06"></a>聞如是：</p>
<p>一時，佛在舍衛國祇樹給孤獨 <a class="t" id="t0765a07"></a>園。</p>
<p><a class="t-linehead" id="t-linehead0765a07"></a>爾時，世尊告諸比丘：「當說嚫願有九種 <a class="t" id="t0765a08"></a>之德，汝等善思念之！吾今當敷演其義。」是 <a class="t" id="t0765a09"></a>時，諸比丘受佛教誡。</p>
<p><a class="t-linehead" id="t-linehead0765a09"></a>佛告比丘：「彼云何名 <a class="t" id="t0765a10"></a>為嚫願九種之德？比丘當知，檀越施主成 <a class="t" id="t0765a11"></a>就三法；所施之物亦成就三法；受物之人亦 <a class="t" id="t0765a12"></a>成就三法。彼檀越施主云何成就三法？於 <a class="t" id="t0765a13"></a>是，檀越施主信成就，誓願成就，亦不殺生， <a class="t" id="t0765a14"></a>是謂檀越施主成就此三法。所施之物云何 <a class="t" id="t0765a15"></a>成就此三法？於是，施物色成就、香成就、味 <a class="t" id="t0765a16"></a>成就，是謂施物三事成就。云何受物之人成 <a class="t" id="t0765a17"></a>就三事？於是，受物之人戒成就、智慧成就、 <a class="t" id="t0765a18"></a>三昧成就，是謂受施之人成就三法。如是， <a class="t" id="t0765a19"></a>達嚫成就此九法，獲大果報，至甘露滅盡 <a class="t" id="t0765a20"></a>之處。夫為施主欲求其福者，當求方便， <a class="t" id="t0765a21"></a>成就此九法。如是，比丘！當作是學。」</p>
<p><a class="t-linehead" id="t-linehead0765a21"></a>爾時，諸 <a class="t" id="t0765a22"></a>比丘聞佛所說，歡喜奉行。</p>
<a class="t" id="t0765a23"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
