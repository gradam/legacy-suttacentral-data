<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea47.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">47.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0781b28"></a>聞如是：</p>
<p>一時，佛在舍衛國祇樹給孤獨 <a class="t" id="t0781b29"></a>園。</p>
<p><a class="t-linehead" id="t-linehead0781b29"></a>爾時，眾多比丘食後皆集普會講堂，咸共 <a class="t" id="t0781c01"></a>論說此義，所謂論者，衣裳、服飾、飲食之論， <a class="t" id="t0781c02"></a>鄰國、賊寇、戰鬪之論，飲酒、淫泆、五樂之論，歌 <a class="t" id="t0781c03"></a>舞、戲笑、妓樂之論。如此非要，不可稱計。</p>
<p><a class="t-linehead" id="t-linehead0781c03"></a>爾 <a class="t" id="t0781c04"></a>時，世尊以天耳聽聞諸比丘各作是論，即 <a class="t" id="t0781c05"></a>往至普會講堂所，問諸比丘：「汝等集此欲 <a class="t" id="t0781c06"></a>何所論說？」</p>
<p><a class="t-linehead" id="t-linehead0781c06"></a>是時，諸比丘白世尊言：「我等集 <a class="t" id="t0781c07"></a>此共論此不要事。」</p>
<p><a class="t-linehead" id="t-linehead0781c07"></a>是時，佛告諸比丘曰：「止！ <a class="t" id="t0781c08"></a>止！比丘！勿作此論。所以然者，此論非義， <a class="t" id="t0781c09"></a>亦無善法之趣，不由此論得修梵行，不 <a class="t" id="t0781c10"></a>得滅盡涅槃之處，不得沙門平等之道。此 <a class="t" id="t0781c11"></a>皆俗論，非正趣之論。汝等已離俗修道，不 <a class="t" id="t0781c12"></a>應思惟敗行之論。汝等設欲論者，當論十 <a class="t" id="t0781c13"></a>事功德之論。云何為十？若精勤比丘，少 <a class="t" id="t0781c14"></a>欲、知足、有勇猛心、多聞能與人說法、無畏 <a class="t" id="t0781c15"></a>無恐、戒律具足、三昧成就、智慧成就、解脫 <a class="t" id="t0781c16"></a>成就、解脫見慧成就。汝等設欲論者，當 <a class="t" id="t0781c17"></a>論此十事。所以然者，潤及一切，多所饒 <a class="t" id="t0781c18"></a>益，得修梵行，得至滅盡無為之處，涅槃 <a class="t" id="t0781c19"></a>之要也。汝今族姓子已出家學道，應當思 <a class="t" id="t0781c20"></a>惟此十事。此論者，正法之論，去離惡趣。如是， <a class="t" id="t0781c21"></a>比丘！當作是學。」</p>
<p><a class="t-linehead" id="t-linehead0781c21"></a>爾時，諸比丘聞佛所說，歡 <a class="t" id="t0781c22"></a>喜奉行。</p>
<a class="t" id="t0781c23"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
