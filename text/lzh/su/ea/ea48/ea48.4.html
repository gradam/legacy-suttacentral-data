<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea48.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">48.4</span> <span class="mirror-right">（四）</span>
</h1>
</div>
<a class="t" id="t0790a01"></a> <a class="t" id="t0790a02"></a> <a class="t" id="t0790a03"></a>
<p class="suttainfo"><span class="t-juanname">增壹阿含經卷第四十五</span> <a class="t" id="t0790a04"></a> <a class="t" id="t0790a05"></a><br>
<span class="t-byline">東晉罽賓三藏瞿曇僧伽提婆譯</span><br>
<a class="t" id="t0790a06"></a>不善品第四十八入前品中</p>
<a class="t" id="t0790a07"></a>
<p><a class="t-linehead" id="t-linehead0790a07"></a>聞如是：</p>
<p>一時，佛在舍衛國祇樹給孤獨 <a class="t" id="t0790a08"></a>園。</p>
<p><a class="t-linehead" id="t-linehead0790a08"></a>爾時，眾多比丘集普會講堂，各生此念： <a class="t" id="t0790a09"></a>「今如來甚奇！甚特！過去取般涅槃者，亦復知 <a class="t" id="t0790a10"></a>彼姓名、種族、持戒、翼從，皆悉分明，三昧，智慧、 <a class="t" id="t0790a11"></a>解脫、解脫見慧，身壽有長短，皆悉知之。云何， <a class="t" id="t0790a12"></a>諸賢！為是如來分別法處，極為清淨，知彼 <a class="t" id="t0790a13"></a>諸佛姓字所出之處乎？為是諸天來至佛所 <a class="t" id="t0790a14"></a>而告此耶？」</p>
<p><a class="t-linehead" id="t-linehead0790a14"></a>爾時，世尊以天耳徹聞眾多比丘 <a class="t" id="t0790a15"></a>各興此論，便往至諸比丘所，在中央坐。爾 <a class="t" id="t0790a16"></a>時，世尊告諸比丘：「汝等集此為何等論？欲 <a class="t" id="t0790a17"></a>說何法？」</p>
<p><a class="t-linehead" id="t-linehead0790a17"></a>諸比丘白佛言：「我等集此，論正法 <a class="t" id="t0790a18"></a>之要。諸人各興此論議：『如來甚奇！甚特！乃 <a class="t" id="t0790a19"></a>能知過去諸佛世尊名字姓號，智慧多少，靡 <a class="t" id="t0790a20"></a>不貫博，甚可奇雅。云何，諸賢！為是如來分 <a class="t" id="t0790a21"></a>別法界，極為清淨，知彼諸佛姓字所出之 <a class="t" id="t0790a22"></a>處乎？為是諸天來至佛所而告此耶？』」</p>
<p><a class="t-linehead" id="t-linehead0790a22"></a>爾時， <a class="t" id="t0790a23"></a>世尊告諸比丘：「汝等欲得聞過去諸佛神智 <a class="t" id="t0790a24"></a>之力乎？姓字名號、壽命長短耶？」</p>
<p><a class="t-linehead" id="t-linehead0790a24"></a>諸比丘對曰： <a class="t" id="t0790a25"></a>「今正是時，唯願世尊敷演其義。」</p>
<p><a class="t-linehead" id="t-linehead0790a25"></a>佛告諸比 <a class="t" id="t0790a26"></a>丘：「汝等善思念之，吾當與汝廣演其義。」爾 <a class="t" id="t0790a27"></a>時，眾多比丘從佛受教。</p>
<p><a class="t-linehead" id="t-linehead0790a27"></a>世尊告曰：「比丘當 <a class="t" id="t0790a28"></a>知，過去九十一劫有佛出世，號毘婆尸如 <a class="t" id="t0790a29"></a>來、至真、等正覺。復次，三十一劫有佛出世，名 <a class="t" id="t0790b01"></a>式詰如來、至真、等正覺。復於彼三十一劫 <a class="t" id="t0790b02"></a>內有佛，名毘舍羅婆如來出世。於此賢劫 <a class="t" id="t0790b03"></a>中有佛出世，名拘屢孫如來。復於賢劫 <a class="t" id="t0790b04"></a>中有佛出世，名拘那含牟尼如來、至真、等 <a class="t" id="t0790b05"></a>正覺。復於賢劫中有佛出世，名曰迦葉。復 <a class="t" id="t0790b06"></a>於賢劫中，我出現世，釋迦文如來、至真、等正 <a class="t" id="t0790b07"></a>覺。」</p>
<p><a class="t-linehead" id="t-linehead0790b07"></a>爾時，世尊便說此偈：</p>
<a class="t" id="t0790b08"></a>
<blockquote class="gatha">
<p>「九十一劫中，　　有佛毘婆尸， <a class="t" id="t0790b09"></a><br>
三十一劫中，　　式詰如來出。 <a class="t" id="t0790b10"></a><br>
復於彼劫中，　　毘舍如來現， <a class="t" id="t0790b11"></a><br>
今日賢劫中，　　四佛復出世。 <a class="t" id="t0790b12"></a><br>
拘孫那迦葉，　　如日照世間， <a class="t" id="t0790b13"></a><br>
欲知名字者，　　其號悉如是。</p>
</blockquote>
<a class="t" id="t0790b14"></a>
<p><a class="t-linehead" id="t-linehead0790b14"></a>「毘婆尸如來者出剎利種，式詰如來亦出剎 <a class="t" id="t0790b15"></a>利種，毘舍羅婆如來亦出剎利種，拘屢孫如 <a class="t" id="t0790b16"></a>來出婆羅門種，拘那含牟尼如來出婆羅門 <a class="t" id="t0790b17"></a>種，迦葉如來出婆羅門種，如我今出剎利 <a class="t" id="t0790b18"></a>種。」</p>
<p><a class="t-linehead" id="t-linehead0790b18"></a>爾時，世尊便說此偈：</p>
<a class="t" id="t0790b19"></a>
<blockquote class="gatha">
<p>「前佛有現者，　　皆出剎利種， <a class="t" id="t0790b20"></a><br>
拘孫至迦葉，　　出於婆羅門。 <a class="t" id="t0790b21"></a><br>
最尊無能及，　　我今天人師， <a class="t" id="t0790b22"></a><br>
諸根而淡泊，　　出於剎利姓。</p>
</blockquote>
<a class="t" id="t0790b23"></a>
<p><a class="t-linehead" id="t-linehead0790b23"></a>「 <span class="corr" title="[婆毘&gt;毘婆]">毘婆</span> 尸如來姓瞿曇，式詰如來亦出瞿曇， <a class="t" id="t0790b24"></a>比舍羅婆亦出瞿曇，迦葉如來出迦葉姓， <a class="t" id="t0790b25"></a>拘樓孫、拘那含牟尼亦出迦葉姓，同上 <a class="t" id="t0790b26"></a>而無異，我今如來姓瞿曇。」</p>
<p><a class="t-linehead" id="t-linehead0790b26"></a>爾時，世尊便說 <a class="t" id="t0790b27"></a>此偈：</p>
<a class="t" id="t0790b28"></a>
<blockquote class="gatha">
<p>「如初諸三佛，　　出於瞿曇種， <a class="t" id="t0790b29"></a><br>
後三至迦葉，　　出於迦葉姓。 <a class="t" id="t0790c01"></a><br>
如我今現在，　　天人所奉敬， <a class="t" id="t0790c02"></a><br>
諸根而淡泊，　　出於瞿曇姓。</p>
</blockquote>
<a class="t" id="t0790c03"></a>
<p><a class="t-linehead" id="t-linehead0790c03"></a>「比丘當知，毘婆尸如來姓拘鄰若，式詰如 <a class="t" id="t0790c04"></a>來亦出拘鄰若，毘舍羅婆如來亦出拘鄰 <a class="t" id="t0790c05"></a>若，拘屢孫如來出婆羅墮，拘那含牟尼如來 <a class="t" id="t0790c06"></a>亦出婆羅墮，迦葉如來亦出婆羅墮，如 <a class="t" id="t0790c07"></a>我今如來、至真、等正覺出於拘鄰若。」</p>
<p><a class="t-linehead" id="t-linehead0790c07"></a>爾時， <a class="t" id="t0790c08"></a>世尊便說此偈：</p>
<a class="t" id="t0790c09"></a>
<blockquote class="gatha">
<p>「如初諸三佛，　　出於拘鄰若， <a class="t" id="t0790c10"></a><br>
後三至迦葉，　　出於婆羅墮。 <a class="t" id="t0790c11"></a><br>
如我今現在，　　天人所奉敬， <a class="t" id="t0790c12"></a><br>
諸根而淡泊，　　出於拘鄰若。</p>
</blockquote>
<a class="t" id="t0790c13"></a>
<p><a class="t-linehead" id="t-linehead0790c13"></a>「毘婆尸如來坐波羅利華樹下而成佛道， <a class="t" id="t0790c14"></a>式詰如來坐分陀利樹下而成佛道，毘 <a class="t" id="t0790c15"></a>舍羅婆如來坐波羅樹下而成佛道，拘屢 <a class="t" id="t0790c16"></a>孫如來坐尸利沙樹下而成佛道，拘那 <a class="t" id="t0790c17"></a>含牟尼如來坐優頭跋羅樹下而成佛 <a class="t" id="t0790c18"></a>道，迦葉如來坐尼拘留樹下而成道果，如 <a class="t" id="t0790c19"></a>我今日如來坐吉祥樹下而成佛道。」</p>
<p><a class="t-linehead" id="t-linehead0790c19"></a>爾時， <a class="t" id="t0790c20"></a>世尊便說此偈：</p>
<a class="t" id="t0790c21"></a>
<blockquote class="gatha">
<p>「初一成佛道，　　波羅利樹下， <a class="t" id="t0790c22"></a><br>
式坐分陀利，　　毘舍坐波羅。 <a class="t" id="t0790c23"></a><br>
拘孫坐尸利，　　拘那跋羅下， <a class="t" id="t0790c24"></a><br>
迦葉拘留樹，　　吉祥我成道。 <a class="t" id="t0790c25"></a><br>
七佛天中天，　　照明於世間， <a class="t" id="t0790c26"></a><br>
因緣坐諸樹，　　各成其道果。</p>
</blockquote>
<a class="t" id="t0790c27"></a>
<p><a class="t-linehead" id="t-linehead0790c27"></a>「毘婆尸如來弟子有十六萬八千之眾，式詰 <a class="t" id="t0790c28"></a>如來弟子之眾有十六萬，毘舍羅婆如來弟 <a class="t" id="t0790c29"></a>子之眾十萬，拘屢孫如來弟子之眾有八萬 <a class="t" id="t0791a01"></a>人，拘那含牟尼如來弟子之眾有七萬人， <a class="t" id="t0791a02"></a>迦葉如來弟子之眾有六萬眾，如我今日弟 <a class="t" id="t0791a03"></a>子之眾有千二百五十人，皆是阿羅漢，諸漏 <a class="t" id="t0791a04"></a>永盡，無復諸縛。」</p>
<p><a class="t-linehead" id="t-linehead0791a04"></a>爾時，世尊便說此偈：</p>
<a class="t" id="t0791a05"></a>
<blockquote class="gatha">
<p>「百千六萬八，　　毘婆尸弟子， <a class="t" id="t0791a06"></a><br>
百千及六萬，　　式詰弟子眾。 <a class="t" id="t0791a07"></a><br>
百千比丘眾，　　毘舍婆弟子， <a class="t" id="t0791a08"></a><br>
拘孫八萬眾，　　拘那含七萬。 <a class="t" id="t0791a09"></a><br>
迦葉六萬眾，　　皆是阿羅漢， <a class="t" id="t0791a10"></a><br>
我今釋迦文，　　千二百五十。 <a class="t" id="t0791a11"></a><br>
皆是真人行，　　布現於法教， <a class="t" id="t0791a12"></a><br>
遺法餘弟子，　　其數不可計。</p>
</blockquote>
<a class="t" id="t0791a13"></a>
<p><a class="t-linehead" id="t-linehead0791a13"></a>「毘婆尸如來侍者，名曰大導師；式詰如來侍 <a class="t" id="t0791a14"></a>者，名曰善覺；毘舍羅婆如來侍者，名曰勝 <a class="t" id="t0791a15"></a>眾；拘屢孫如來侍者，名曰吉祥；拘那含牟 <a class="t" id="t0791a16"></a>尼如來侍者，名曰毘羅先；迦葉如來侍者， <a class="t" id="t0791a17"></a>名曰導師；我今侍者，名曰阿難。」</p>
<p><a class="t-linehead" id="t-linehead0791a17"></a>爾時，世尊 <a class="t" id="t0791a18"></a>便說此偈：</p>
<a class="t" id="t0791a19"></a>
<blockquote class="gatha">
<p>「大道及善覺，　　勝眾與吉祥， <a class="t" id="t0791a20"></a><br>
毘羅先導師，　　阿難第七侍。 <a class="t" id="t0791a21"></a><br>
此人供養聖，　　無有不得時， <a class="t" id="t0791a22"></a><br>
諷誦又受持，　　不失其義理。</p>
</blockquote>
<a class="t" id="t0791a23"></a>
<p><a class="t-linehead" id="t-linehead0791a23"></a>「毘婆尸如來壽八萬四千歲，式詰如來壽七 <a class="t" id="t0791a24"></a>萬歲，毘舍羅婆如來壽六萬歲，拘屢孫如來 <a class="t" id="t0791a25"></a>壽五萬歲，拘那含如來壽四萬歲，迦葉如來 <a class="t" id="t0791a26"></a>壽二萬歲，如我今日壽極減少，極壽不過 <a class="t" id="t0791a27"></a>百歲。」</p>
<p><a class="t-linehead" id="t-linehead0791a27"></a>爾時，世尊便說斯偈：</p>
<a class="t" id="t0791a28"></a>
<blockquote class="gatha">
<p>「初佛八萬四，　　次佛七萬歲， <a class="t" id="t0791a29"></a><br>
毘舍婆六萬，　　拘留壽五萬、 <a class="t" id="t0791b01"></a><br>
一萬二萬年，　　是拘那含壽， <a class="t" id="t0791b02"></a><br>
迦葉壽二萬，　　唯我壽百年。</p>
</blockquote>
<a class="t" id="t0791b03"></a>
<p><a class="t-linehead" id="t-linehead0791b03"></a>「如是，諸比丘！如來觀知諸佛姓名號字，皆悉 <a class="t" id="t0791b04"></a>分明，種類出處靡不貫練，持戒、智慧、禪定、 <a class="t" id="t0791b05"></a>解脫皆悉了知。」</p>
<p><a class="t-linehead" id="t-linehead0791b05"></a>爾時，阿難白世尊言：「如來亦 <a class="t" id="t0791b06"></a>說，過去恒沙諸佛取滅度者，如來亦知；當 <a class="t" id="t0791b07"></a>來恒沙諸佛方當來者，如來亦知。如來何故 <a class="t" id="t0791b08"></a>不記爾許佛所造？今但說七佛本末。」</p>
<p><a class="t-linehead" id="t-linehead0791b08"></a>佛告 <a class="t" id="t0791b09"></a>阿難：「皆有因緣本末故，如來說七佛之本 <a class="t" id="t0791b10"></a>末；過去恒沙諸佛，亦說七佛本末；將來彌勒 <a class="t" id="t0791b11"></a>出現世時，亦當記七佛之本末；若師子應 <a class="t" id="t0791b12"></a>如來出時，亦當記七佛之本末；若承柔順佛 <a class="t" id="t0791b13"></a>出世時，亦當記七佛之本末；若光焰佛出 <a class="t" id="t0791b14"></a>現世時，亦當記七佛之名號；若無垢佛出 <a class="t" id="t0791b15"></a>現世時，亦當記迦葉之本末；若寶光佛出 <a class="t" id="t0791b16"></a>現世時，亦當記釋迦文之本末。」</p>
<p><a class="t-linehead" id="t-linehead0791b16"></a>爾時，世尊 <a class="t" id="t0791b17"></a>便說此偈：</p>
<a class="t" id="t0791b18"></a>
<blockquote class="gatha">
<p>「師子柔順光，　　無垢及寶光， <a class="t" id="t0791b19"></a><br>
彌勒之次第，　　皆當成佛道。 <a class="t" id="t0791b20"></a><br>
彌勒記式佛，　　師子記毘舍， <a class="t" id="t0791b21"></a><br>
柔順記拘孫，　　光焰記牟尼， <a class="t" id="t0791b22"></a><br>
無垢記迦葉，　　皆說曩所緣， <a class="t" id="t0791b23"></a><br>
寶光成三佛，　　亦當記我號。 <a class="t" id="t0791b24"></a><br>
過去諸三佛，　　及以將來者， <a class="t" id="t0791b25"></a><br>
皆當記七佛，　　曩所之本末。</p>
</blockquote>
<a class="t" id="t0791b26"></a>
<p><a class="t-linehead" id="t-linehead0791b26"></a>「由此因緣故，如來記七佛名號耳。」</p>
<p><a class="t-linehead" id="t-linehead0791b26"></a>爾時，阿 <a class="t" id="t0791b27"></a>難白世尊言：「此經名何等？當云何奉行？」</p>
<p><a class="t-linehead" id="t-linehead0791b27"></a>佛 <a class="t" id="t0791b28"></a>告阿難：「此經名曰記佛名號，當念奉行。」</p>
<p><a class="t-linehead" id="t-linehead0791b28"></a>爾 <a class="t" id="t0791b29"></a>時，阿難及諸比丘聞佛所說，歡喜奉行。</p>
<a class="t" id="t0791c01"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
