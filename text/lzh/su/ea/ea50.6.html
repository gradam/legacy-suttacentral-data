<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea50.6">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">50.6</span> <span class="mirror-right">（六）</span>
</h1>
</div>
<p><a class="t-linehead" id="t-linehead0811a29"></a>聞如是：</p>
<p>一時，佛在舍衛國祇樹給孤獨 <a class="t" id="t0811b01"></a>園。</p>
<p><a class="t-linehead" id="t-linehead0811b01"></a>爾時，世尊告諸比丘：「我今明曉地獄，亦 <a class="t" id="t0811b02"></a>知趣地獄之徑，亦復知彼地獄眾生之本。 <a class="t" id="t0811b03"></a>設復眾生造諸惡不善之行，身壞命終，入地 <a class="t" id="t0811b04"></a>獄中，我亦知之。又復，比丘！我亦知明曉畜生， <a class="t" id="t0811b05"></a>亦知趣畜生之道，亦復知畜生之本，作諸 <a class="t" id="t0811b06"></a>惡元生彼者亦悉曉了。我今亦知餓鬼之 <a class="t" id="t0811b07"></a>道，其有作惡根元者，生餓鬼中，我亦知 <a class="t" id="t0811b08"></a>之。我今亦知人道向人之趣，其有眾生得 <a class="t" id="t0811b09"></a>人身者，我亦知之。我亦知趣天之道，其有 <a class="t" id="t0811b10"></a>眾生作諸德本，生彼天上，我亦知之。我亦 <a class="t" id="t0811b11"></a>知涅槃之趣，其有眾生有漏盡成無漏，心 <a class="t" id="t0811b12"></a>解脫、智慧解脫，於現法中而取證果，我 <a class="t" id="t0811b13"></a>亦知之。</p>
<p><a class="t-linehead" id="t-linehead0811b13"></a>「比丘當知，我知地獄之趣，以何因 <a class="t" id="t0811b14"></a>緣而說斯言乎？」</p>
<p><a class="t-linehead" id="t-linehead0811b14"></a>佛告諸比丘：「我今觀察眾 <a class="t" id="t0811b15"></a>生心意，所謂此人身壞命終，應入地獄中，然 <a class="t" id="t0811b16"></a>後時觀此人以入地獄中，受苦酸酷考掠 <a class="t" id="t0811b17"></a>無數，愁憂苦惱不可稱記。猶如一大火坑 <a class="t" id="t0811b18"></a>無有塵烟，設有人來逕趣斯處，又且有目 <a class="t" id="t0811b19"></a>之士觀此人所趣，必當墜火終不虛也。然 <a class="t" id="t0811b20"></a>復後時觀此人以墮火坑，吾所謂人者以 <a class="t" id="t0811b21"></a>墮火坑。今觀察眾生心意所念，必入地獄 <a class="t" id="t0811b22"></a>不疑，如我後時觀察此人，以定入地獄， <a class="t" id="t0811b23"></a>受苦酸酷不可稱記。云何斯人以入地 <a class="t" id="t0811b24"></a>獄？是謂我觀趣地獄眾生作諸惡行不善 <a class="t" id="t0811b25"></a>之業，身壞命終，入地獄中，我悉知之。吾所 <a class="t" id="t0811b26"></a>說者，正謂此耳。</p>
<p><a class="t-linehead" id="t-linehead0811b26"></a>「我知畜生之道，亦知趣畜 <a class="t" id="t0811b27"></a>生者，以何緣本而說此乎？於是，比丘！我觀 <a class="t" id="t0811b28"></a>察眾生心中所念，此人身壞命終，生畜生中。 <a class="t" id="t0811b29"></a>有我後時觀察此人，以生畜生中，愁憂 <a class="t" id="t0811c01"></a>苦惱不可稱計。云何斯人以墮畜生中乎？ <a class="t" id="t0811c02"></a>猶如村落有大圊廁，屎滿其中。設有斯人 <a class="t" id="t0811c03"></a>徑趣斯處，有目之士，見斯人來徑趣斯處， <a class="t" id="t0811c04"></a>此人不久徑墮于廁。然後時觀此人已墮 <a class="t" id="t0811c05"></a>于廁，受厄窮困不可稱記。云何斯人已 <a class="t" id="t0811c06"></a>墮于廁？我今觀眾生類亦復如是，斯人命 <a class="t" id="t0811c07"></a>終應生畜生中。又復時觀已生畜生中， <a class="t" id="t0811c08"></a>受苦無量。我今觀畜生眾生皆悉明了。我 <a class="t" id="t0811c09"></a>所說者，正謂此耳。</p>
<p><a class="t-linehead" id="t-linehead0811c09"></a>「我亦知餓鬼眾生，餓鬼 <a class="t" id="t0811c10"></a>之道，其身壞命終，生餓鬼者，我亦知之。其 <a class="t" id="t0811c11"></a>有眾生身壞命終，趣餓鬼之道，我悉知之。 <a class="t" id="t0811c12"></a>我復於後時觀見此眾生，以入餓鬼受 <a class="t" id="t0811c13"></a>苦痛、樂痛。云何斯人以入餓鬼中乎？猶如 <a class="t" id="t0811c14"></a>大村落側有一大樹，生危嶮之處，枝葉凋 <a class="t" id="t0811c15"></a>落。設有人來，往趣斯處，有目之士遙觀 <a class="t" id="t0811c16"></a>此人，必趣樹不疑。復後時觀此人，或 <a class="t" id="t0811c17"></a>坐、或臥，受其苦樂之報。云何斯人以至樹 <a class="t" id="t0811c18"></a>下坐臥乎？今我觀眾生之類亦復如是，身 <a class="t" id="t0811c19"></a>壞命終，必趣餓鬼不疑，受其苦樂之報不 <a class="t" id="t0811c20"></a>可稱記。我知餓鬼趣，餓鬼之道，皆悉分 <a class="t" id="t0811c21"></a>明，我所說者，正謂此耳。</p>
<p><a class="t-linehead" id="t-linehead0811c21"></a>「我知人道，亦知趣 <a class="t" id="t0811c22"></a>人道， 其有造行，身壞命終，生人中者，我 <a class="t" id="t0811c23"></a>亦知之。於是，比丘！我觀眾生類心中所念， <a class="t" id="t0811c24"></a>此人必當身壞命終，應生人中。我復於後 <a class="t" id="t0811c25"></a>時觀此人已生人中。云何斯人已生人中？ <a class="t" id="t0811c26"></a>猶如村落側有一大樹，在平正處，多諸 <a class="t" id="t0811c27"></a>陰涼。若有人直從一道來，有目之士見已 <a class="t" id="t0811c28"></a>便知之，斯人所趣向，定至此樹不疑。我復 <a class="t" id="t0811c29"></a>於後時觀此人，已至此樹，受樂無量。云 <a class="t" id="t0812a01"></a>何斯人得至斯處？此亦如是，我觀眾生心 <a class="t" id="t0812a02"></a>意所念亦如是，身壞命終，必生人中不 <a class="t" id="t0812a03"></a>疑。我復於後時，觀此人已生人中受樂無 <a class="t" id="t0812a04"></a>量。我知人趣，亦知趣人之道，今生人中 <a class="t" id="t0812a05"></a>者，我亦知之，我所說者，正謂此耳。</p>
<p><a class="t-linehead" id="t-linehead0812a05"></a>「我亦知 <a class="t" id="t0812a06"></a>天，亦知趣天之道，其有眾生作諸功業生 <a class="t" id="t0812a07"></a>天者，我亦知之。以何因緣而說此乎？我 <a class="t" id="t0812a08"></a>今觀眾生之類心中所念，此人必當身壞命 <a class="t" id="t0812a09"></a>終，生善處天上，然後時觀此人身壞命終， <a class="t" id="t0812a10"></a>生善處天上，於彼受自然之福，快樂無比。 <a class="t" id="t0812a11"></a>是謂斯人已生天上，於彼受自然之福，快 <a class="t" id="t0812a12"></a>樂無比。猶如村落側有好高廣講堂，彫文 <a class="t" id="t0812a13"></a>刻鏤，懸繒幡蓋，香汁灑地，敷好坐具，氍毹 <a class="t" id="t0812a14"></a> <span class="gaiji">毾 <!--gaiji,毾,1[翕*毛],2&#x23C05;,3--></span> <span class="gaiji">［登＊毛］ <!--gaiji,,1[登*毛],2&#x3CAA;,3--></span>，文繡綩綖。若有人直從一道來，有目 <a class="t" id="t0812a15"></a>之士直從一道來，此人所趣向，定至高廣 <a class="t" id="t0812a16"></a>講堂必不疑，復於後時觀見此人，已到 <a class="t" id="t0812a17"></a>講堂上，或坐、或臥，於中受福快樂無比。此 <a class="t" id="t0812a18"></a>亦如是，吾今觀眾生類身壞命終，應生善 <a class="t" id="t0812a19"></a>處天上，於彼受樂快不可計。云何斯人 <a class="t" id="t0812a20"></a>以生善處天上乎？我知天道，趣天之路乎？ <a class="t" id="t0812a21"></a>我所說者，正謂此耳。</p>
<p><a class="t-linehead" id="t-linehead0812a21"></a>「我今知涅槃，亦知涅 <a class="t" id="t0812a22"></a>槃之道，亦知眾生應般涅槃者。或有眾生 <a class="t" id="t0812a23"></a>盡有漏成無漏，心解脫、智慧解脫，現身取 <a class="t" id="t0812a24"></a>證而自遊化，我悉知之。由何因緣而說此 <a class="t" id="t0812a25"></a>乎？於是，比丘！我觀眾生類心中所念，此人 <a class="t" id="t0812a26"></a>盡有漏成無漏，心解脫、智慧解脫，是謂斯 <a class="t" id="t0812a27"></a>人以盡有漏成無漏。猶如去村落不遠 <a class="t" id="t0812a28"></a>有大池，水極清徹。若有人直從一道來， <a class="t" id="t0812a29"></a>有目之士遙見斯人來，知此人必至池水 <a class="t" id="t0812b01"></a>不疑，又後時觀此人已至池水，沐浴澡 <a class="t" id="t0812b02"></a>洗，除諸穢污，去諸垢坋，在側而坐，亦不 <a class="t" id="t0812b03"></a>與人共相諍競。我今觀眾生類亦復如是， <a class="t" id="t0812b04"></a>盡有漏成無漏，心解脫、智慧解脫；生死已 <a class="t" id="t0812b05"></a>盡，梵行已立，所作已辦，名色知如真。是謂 <a class="t" id="t0812b06"></a>斯人已至此處，我知涅槃之道，亦知眾生 <a class="t" id="t0812b07"></a>般涅槃者，皆悉知之。如來、至真、等正覺有 <a class="t" id="t0812b08"></a>此之智、無畏、力具，皆悉成就。如來智無有 <a class="t" id="t0812b09"></a>量，如來能觀過去無限無量不可計事，皆悉 <a class="t" id="t0812b10"></a>知之。將來現在無限無量皆悉分別。是故，比 <a class="t" id="t0812b11"></a>丘！當求方便，具足十力、無畏。如是，比丘！ <a class="t" id="t0812b12"></a>當作是學。」</p>
<p><a class="t-linehead" id="t-linehead0812b12"></a>爾時，諸比丘聞佛所說，歡喜 <a class="t" id="t0812b13"></a>奉行。</p>
<a class="t" id="t0812b14"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
