<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea38.5">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">38.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0718c17"></a>聞如是：</p>
<p>一時，佛在舍衛國祇樹給孤獨 <a class="t" id="t0718c18"></a>園。</p>
<p><a class="t-linehead" id="t-linehead0718c18"></a>爾時，世尊與無央數百千萬眾而為說 <a class="t" id="t0718c19"></a>法。爾時，阿那律在彼坐上。是時，阿那律在 <a class="t" id="t0718c20"></a>眾中睡眠。</p>
<p><a class="t-linehead" id="t-linehead0718c20"></a>爾時，佛見阿那律睡眠，便說 <a class="t" id="t0718c21"></a>此偈：</p>
<a class="t" id="t0718c22"></a>
<blockquote class="gatha">
<p>「受法快睡眠，　　意無有錯亂， <a class="t" id="t0718c23"></a><br>
賢聖所說法，　　智者之所樂。 <a class="t" id="t0718c24"></a><br>
猶如深淵水，　　澄清無瑕穢， <a class="t" id="t0718c25"></a><br>
如是聞法人，　　清淨心樂受。 <a class="t" id="t0718c26"></a><br>
亦如大方石，　　風所不能動， <a class="t" id="t0718c27"></a><br>
如是得毀譽，　　心無有傾動。」</p>
</blockquote>
<a class="t" id="t0718c28"></a>
<p><a class="t-linehead" id="t-linehead0718c28"></a>是時，世尊告阿那律：「汝畏王法及畏盜賊 <a class="t" id="t0718c29"></a>而作道乎？」</p>
<p><a class="t-linehead" id="t-linehead0718c29"></a>阿那律報曰：「不也。世尊！」</p>
<p><a class="t-linehead" id="t-linehead0718c29"></a>佛告阿那 <a class="t" id="t0719a01"></a>律：「汝何故出家學道？」</p>
<p><a class="t-linehead" id="t-linehead0719a01"></a>阿那律白佛言：「厭患 <a class="t" id="t0719a02"></a>此老、病、死、愁、憂、苦、惱，為苦所惱，故欲捨之， <a class="t" id="t0719a03"></a>是故出家學道。」</p>
<p><a class="t-linehead" id="t-linehead0719a03"></a>世尊告曰：「汝今，族姓子！信 <a class="t" id="t0719a04"></a>心堅固，出家學道。世尊今日躬自說法，云何 <a class="t" id="t0719a05"></a>於中睡眠？」</p>
<p><a class="t-linehead" id="t-linehead0719a05"></a>是時，尊者阿那律即從座起，偏露 <a class="t" id="t0719a06"></a>右肩，長跪叉手，白世尊言：「自今已後形融體 <a class="t" id="t0719a07"></a>爛，終不在如來前坐睡。」</p>
<p><a class="t-linehead" id="t-linehead0719a07"></a>爾時，尊者阿那律 <a class="t" id="t0719a08"></a>達曉不眠，然不能除去睡眠，眼根遂損。爾 <a class="t" id="t0719a09"></a>時，世尊告阿那律曰：「勤加精進者與調戲 <a class="t" id="t0719a10"></a>蓋相應，設復懈怠與結相應，汝今所行當 <a class="t" id="t0719a11"></a>處其中。」</p>
<p><a class="t-linehead" id="t-linehead0719a11"></a>阿那律白佛：「前已在如來前誓， <a class="t" id="t0719a12"></a>今不能復違本要。」</p>
<p><a class="t-linehead" id="t-linehead0719a12"></a>是時，世尊告耆域曰： <a class="t" id="t0719a13"></a>「療治阿那律眼根。」</p>
<p><a class="t-linehead" id="t-linehead0719a13"></a>耆域報曰：「若阿那律小睡 <a class="t" id="t0719a14"></a>眠者，我當治目。」</p>
<p><a class="t-linehead" id="t-linehead0719a14"></a>世尊告阿那律曰：「汝可 <a class="t" id="t0719a15"></a>寢寐。所以然者，一切諸法由食而存，非食 <a class="t" id="t0719a16"></a>不存。眼者以眠為食，耳者以聲為食，鼻者 <a class="t" id="t0719a17"></a>以香為食，舌者以味為食，身者以細滑為 <a class="t" id="t0719a18"></a>食，意者以法為食，我今亦說涅槃有食。」</p>
<a class="t" id="t0719a19"></a>
<p><a class="t-linehead" id="t-linehead0719a19"></a>阿那律白佛言：「涅槃者以何等為食？」</p>
<p><a class="t-linehead" id="t-linehead0719a19"></a>佛 <a class="t" id="t0719a20"></a>告阿那律：「涅槃者以無放逸為食，乘無放 <a class="t" id="t0719a21"></a>逸，得至於無為。」</p>
<p><a class="t-linehead" id="t-linehead0719a21"></a>阿那律白佛言：「世尊！雖 <a class="t" id="t0719a22"></a>言眼者以眠為食，然我不堪睡眠。」</p>
<p><a class="t-linehead" id="t-linehead0719a22"></a>爾時， <a class="t" id="t0719a23"></a>阿那律縫故衣裳。是時，眼遂敗壞，而得天 <a class="t" id="t0719a24"></a>眼，無有瑕穢。是時，阿那律以凡常之法 <a class="t" id="t0719a25"></a>而縫衣裳，不能得使縷通針孔中。是時， <a class="t" id="t0719a26"></a>阿那律便作是念：「諸世間得道羅漢，當與 <a class="t" id="t0719a27"></a>我貫針。」</p>
<p><a class="t-linehead" id="t-linehead0719a27"></a>是時，世尊以天耳清淨，聞此音 <a class="t" id="t0719a28"></a>聲：「諸世間得道阿羅漢者，當與我貫針。」 <a class="t" id="t0719a29"></a>爾時，世尊至阿那律所而告之曰：「汝持針 <a class="t" id="t0719b01"></a>來，吾與貫之。」</p>
<p><a class="t-linehead" id="t-linehead0719b01"></a>阿那律白佛言：「向所稱說 <a class="t" id="t0719b02"></a>者，謂諸世間欲求其福者，與我貫針。」</p>
<p><a class="t-linehead" id="t-linehead0719b02"></a>世 <a class="t" id="t0719b03"></a>尊告曰：「世間求福之人無復過我，如來於 <a class="t" id="t0719b04"></a>六法無有厭足。云何為六？一者施；二者教 <a class="t" id="t0719b05"></a>誡；三者忍，四者法說、義說；五者將護眾生， <a class="t" id="t0719b06"></a>六者求無上正真之道。是謂，阿那律！如來 <a class="t" id="t0719b07"></a>於此六法無有厭足。」</p>
<p><a class="t-linehead" id="t-linehead0719b07"></a>阿那律曰：「如來身者 <a class="t" id="t0719b08"></a>真法之身，復欲更求何法？如來已度生死 <a class="t" id="t0719b09"></a>之海，又脫愛著。然今日故求為福之首。」</p>
<a class="t" id="t0719b10"></a>
<p><a class="t-linehead" id="t-linehead0719b10"></a>世尊告曰：「如是，阿那律！如汝所說，如來亦 <a class="t" id="t0719b11"></a>知此六法為無厭足。若當眾生知罪惡之 <a class="t" id="t0719b12"></a>原身、口、意所行者，終不墮三惡趣；以其眾 <a class="t" id="t0719b13"></a>生不知罪惡之原，故墜墮三惡趣中。」</p>
<p><a class="t-linehead" id="t-linehead0719b13"></a>爾時， <a class="t" id="t0719b14"></a>世尊便說此偈：</p>
<a class="t" id="t0719b15"></a>
<blockquote class="gatha">
<p>「世間所有力，　　遊在天人中， <a class="t" id="t0719b16"></a><br>
福力最為勝，　　由福成佛道。</p>
</blockquote>
<a class="t" id="t0719b17"></a>
<p><a class="t-linehead" id="t-linehead0719b17"></a>「是故，阿那律！當求方便，得此六法。如是，諸 <a class="t" id="t0719b18"></a>比丘！當作是學。」</p>
<p><a class="t-linehead" id="t-linehead0719b18"></a>爾時，諸比丘聞佛所說，歡 <a class="t" id="t0719b19"></a>喜奉行。</p>
<a class="t" id="t0719b20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
