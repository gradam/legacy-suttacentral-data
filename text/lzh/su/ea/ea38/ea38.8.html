<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea38.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">38.8</span> <span class="mirror-right">（八）</span>
</h1>
</div>
<p><a class="t-linehead" id="t-linehead0723c06"></a>聞如是：</p>
<p>一時，佛在舍衛國祇樹給孤獨 <a class="t" id="t0723c07"></a>園。</p>
<p><a class="t-linehead" id="t-linehead0723c07"></a>爾時，世尊告諸比丘：「汝等專念而自修 <a class="t" id="t0723c08"></a>己。云何當專念？於是，比丘！可行知行，舉動、 <a class="t" id="t0723c09"></a>進止、屈申、俯仰、著衣法則、睡眠、覺寤、或語、 <a class="t" id="t0723c10"></a>或默，皆悉知時。若復比丘心意專正，彼比丘 <a class="t" id="t0723c11"></a>欲漏未生便不生，已生便滅之；未生有漏 <a class="t" id="t0723c12"></a>使不生，已生令滅之；未生無明漏使不 <a class="t" id="t0723c13"></a>生，已生令滅之。若專念分別六入，終不 <a class="t" id="t0723c14"></a>墮惡道。</p>
<p><a class="t-linehead" id="t-linehead0723c14"></a>「云何六入為惡道？眼觀此色，若好、 <a class="t" id="t0723c15"></a>若醜，見好則喜，見惡不喜；若耳聞聲，若好、 <a class="t" id="t0723c16"></a>若醜，聞好則喜，聞不好則不喜；鼻、口、身、 <a class="t" id="t0723c17"></a>意，亦復如是。猶如有六種之虫，性行各 <a class="t" id="t0723c18"></a>異，所行不同。若有人取繩纏縛之，取狗、 <a class="t" id="t0723c19"></a>野狐、獼猴、鱣魚、蚖蛇、飛鳥，皆悉縛之，共繫 <a class="t" id="t0723c20"></a>一處而放之。爾時，六種之虫各有性行。爾 <a class="t" id="t0723c21"></a>時，狗意中欲赴趣村中；野狐意中欲趣 <a class="t" id="t0723c22"></a>赴塜間；鱣魚意中欲趣水中；獼猴意中欲 <a class="t" id="t0723c23"></a>向山林之間；毒蛇意中欲入穴中；飛鳥意 <a class="t" id="t0723c24"></a>中欲飛在空。爾時，六種之虫各各有性行 <a class="t" id="t0723c25"></a>而不共同。</p>
<p><a class="t-linehead" id="t-linehead0723c25"></a>「設復有人取此六種之虫，繫著 <a class="t" id="t0723c26"></a>一處，而不得東、西、南、北。是時，六種之虫雖 <a class="t" id="t0723c27"></a>復動轉，亦不離故處。此內六情亦復如是， <a class="t" id="t0723c28"></a>各各有所主，其事不同，所觀別異，若好、 <a class="t" id="t0723c29"></a>若醜。</p>
<p><a class="t-linehead" id="t-linehead0723c29"></a>「爾時，比丘繫此六情而著一處。是故， <a class="t" id="t0724a01"></a>諸比丘！當念專精，意不錯亂，是時弊魔波 <a class="t" id="t0724a02"></a>旬終不得其便，諸善功德皆悉成就。如 <a class="t" id="t0724a03"></a>是，諸比丘！當念具足眼根，便得二果，於 <a class="t" id="t0724a04"></a>現法中得阿那含果，若得阿羅漢果。如是， <a class="t" id="t0724a05"></a>諸比丘！當作是學。」</p>
<p><a class="t-linehead" id="t-linehead0724a05"></a>爾時，諸比丘聞佛所說， <a class="t" id="t0724a06"></a>歡喜奉行。</p>
<a class="t" id="t0724a07"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
