<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea28.4">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">28.4</span> <span class="mirror-right">（四）鹿頭</span>
</h1>
</div>
<p><a class="t-linehead" id="t-linehead0650c12"></a>聞如是：</p>
<p>一時，佛在羅閱城耆闍崛山中， <a class="t" id="t0650c13"></a>與大比丘眾五百人俱。</p>
<p><a class="t-linehead" id="t-linehead0650c13"></a>爾時，世尊從靜室 <a class="t" id="t0650c14"></a>起下靈鷲山，及將鹿頭梵志，而漸遊行到 <a class="t" id="t0650c15"></a>大畏塜間。爾時，世尊取死人髑髏授與梵 <a class="t" id="t0650c16"></a>志，作是說：「汝今，梵志！明於星宿，又兼醫藥 <a class="t" id="t0650c17"></a>能療治眾病，皆解諸趣，亦復能知人死因 <a class="t" id="t0650c18"></a>緣。我今問汝，此是何人髑髏，為是男耶？為 <a class="t" id="t0650c19"></a>是女乎？復由何病而取命終？」</p>
<p><a class="t-linehead" id="t-linehead0650c19"></a>是時，梵志即 <a class="t" id="t0650c20"></a>取髑髏反覆觀察，又復以手而取擊之，白 <a class="t" id="t0650c21"></a>世尊曰：「此是男子髑髏，非女人也。」</p>
<p><a class="t-linehead" id="t-linehead0650c21"></a>世尊告 <a class="t" id="t0650c22"></a>曰：「如是，梵志！如汝所言，此是男子，非女人 <a class="t" id="t0650c23"></a>也。」</p>
<p><a class="t-linehead" id="t-linehead0650c23"></a>世尊問曰：「由何命終？」</p>
<p><a class="t-linehead" id="t-linehead0650c23"></a>梵志復手捉擊之， <a class="t" id="t0650c24"></a>白世尊言：「此眾病集湊，百節酸疼故致命 <a class="t" id="t0650c25"></a>終。」</p>
<p><a class="t-linehead" id="t-linehead0650c25"></a>世尊告曰：「當以何方治之？」</p>
<p><a class="t-linehead" id="t-linehead0650c25"></a>鹿頭梵志白 <a class="t" id="t0650c26"></a>佛言：「當取呵梨勒果，并取蜜和之，然後 <a class="t" id="t0650c27"></a>服之，此病得愈。」</p>
<p><a class="t-linehead" id="t-linehead0650c27"></a>世尊告曰：「善哉！如汝所言， <a class="t" id="t0650c28"></a>設此人得此藥者，亦不命終。此人今日命 <a class="t" id="t0650c29"></a>終，為生何處？」</p>
<p><a class="t-linehead" id="t-linehead0650c29"></a>時，梵志聞已，復捉髑髏擊之， <a class="t" id="t0651a01"></a>白世尊言：「此人命終生三惡趣，不生善處。」</p>
<a class="t" id="t0651a02"></a>
<p><a class="t-linehead" id="t-linehead0651a02"></a>世尊告曰：「如是。梵志！如汝所言，生三惡趣， <a class="t" id="t0651a03"></a> <span class="corr" title="[生不&gt;不生] cf.【麗】">不生</span> 善處。」</p>
<p><a class="t-linehead" id="t-linehead0651a03"></a>是時，世尊復更捉一髑髏授與 <a class="t" id="t0651a04"></a>梵志，問梵志曰：「此是何人，男耶？女耶？」</p>
<p><a class="t-linehead" id="t-linehead0651a04"></a>是時， <a class="t" id="t0651a05"></a>梵志復以手擊之，白世尊言：「此髑髏，女人 <a class="t" id="t0651a06"></a>身也。」</p>
<p><a class="t-linehead" id="t-linehead0651a06"></a>世尊告曰：「由何疹病致此命終？」</p>
<p><a class="t-linehead" id="t-linehead0651a06"></a>是時， <a class="t" id="t0651a07"></a>鹿頭梵志復以手擊之，白世尊言：「此女人 <a class="t" id="t0651a08"></a>懷妊故致命終。」</p>
<p><a class="t-linehead" id="t-linehead0651a08"></a>世尊告曰：「此女人者，由何 <a class="t" id="t0651a09"></a>命終？」</p>
<p><a class="t-linehead" id="t-linehead0651a09"></a>梵志白佛：「此女人者，產月未滿，復以 <a class="t" id="t0651a10"></a>產兒故致命終。」</p>
<p><a class="t-linehead" id="t-linehead0651a10"></a>世尊告曰：「善哉！善哉！梵志！ <a class="t" id="t0651a11"></a>如汝所言。又彼懷妊，以何方治？」</p>
<p><a class="t-linehead" id="t-linehead0651a11"></a>梵志白佛： <a class="t" id="t0651a12"></a>「如此病者，當須好酥醍醐，服之則差。」</p>
<p><a class="t-linehead" id="t-linehead0651a12"></a>世尊 <a class="t" id="t0651a13"></a>告曰：「如是，如是，如汝所言。今此女人以 <a class="t" id="t0651a14"></a>取命終，為生何處？」</p>
<p><a class="t-linehead" id="t-linehead0651a14"></a>梵志白佛：「此女人以 <a class="t" id="t0651a15"></a>取命終，生畜生中。」</p>
<p><a class="t-linehead" id="t-linehead0651a15"></a>世尊告曰：「善哉！善哉！梵 <a class="t" id="t0651a16"></a>志！如汝所言。」</p>
<p><a class="t-linehead" id="t-linehead0651a16"></a>是時，世尊復更捉一髑髏授 <a class="t" id="t0651a17"></a>與梵志，問梵志曰：「男耶？女耶？」</p>
<p><a class="t-linehead" id="t-linehead0651a17"></a>是時，梵志復 <a class="t" id="t0651a18"></a>以手擊之，白世尊言：「此髑髏者，男子之身。」</p>
<a class="t" id="t0651a19"></a>
<p><a class="t-linehead" id="t-linehead0651a19"></a>世尊告曰：「善哉！善哉！如汝所言。由何疹病 <a class="t" id="t0651a20"></a>致此命終？」</p>
<p><a class="t-linehead" id="t-linehead0651a20"></a>梵志復以手擊之，白世尊言：「此 <a class="t" id="t0651a21"></a>人命終飲食過差，又遇暴下，故致命終。」</p>
<p><a class="t-linehead" id="t-linehead0651a21"></a>世 <a class="t" id="t0651a22"></a>尊告曰：「此病以何方治？」</p>
<p><a class="t-linehead" id="t-linehead0651a22"></a>梵志白佛：「三日之 <a class="t" id="t0651a23"></a>中絕糧不食，便得除愈。」</p>
<p><a class="t-linehead" id="t-linehead0651a23"></a>世尊告曰：「善哉！善 <a class="t" id="t0651a24"></a>哉！如汝所言。此人命終，為生何處？」</p>
<p><a class="t-linehead" id="t-linehead0651a24"></a>是時，梵 <a class="t" id="t0651a25"></a>志復以手擊之，白世尊言：「此人命終生 <a class="t" id="t0651a26"></a>餓鬼中。所以然者，意想著水故。」</p>
<p><a class="t-linehead" id="t-linehead0651a26"></a>世尊告曰： <a class="t" id="t0651a27"></a>「善哉！善哉！如汝所言。」</p>
<p><a class="t-linehead" id="t-linehead0651a27"></a>爾時，世尊復更捉一髑 <a class="t" id="t0651a28"></a>髏授與梵志，問梵志曰：「男耶？女耶？」</p>
<p><a class="t-linehead" id="t-linehead0651a28"></a>是時， <a class="t" id="t0651a29"></a>梵志復以手擊之，白世尊言：「此髑髏者，女 <a class="t" id="t0651b01"></a>人之身。」</p>
<p><a class="t-linehead" id="t-linehead0651b01"></a>世尊告曰：「善哉！善哉！如汝所言。此 <a class="t" id="t0651b02"></a>人命終由何疹病？」</p>
<p><a class="t-linehead" id="t-linehead0651b02"></a>梵志復以手擊之，白 <a class="t" id="t0651b03"></a>世尊言：「當產之時以取命終。」</p>
<p><a class="t-linehead" id="t-linehead0651b03"></a>世尊告曰：「云 <a class="t" id="t0651b04"></a>何當產之時以取命終？」</p>
<p><a class="t-linehead" id="t-linehead0651b04"></a>梵志復以手擊之， <a class="t" id="t0651b05"></a>白世尊言：「此女人身，氣力虛竭，又復飢餓 <a class="t" id="t0651b06"></a>以致命終。」</p>
<p><a class="t-linehead" id="t-linehead0651b06"></a>世尊告曰：「此人命終，為生何 <a class="t" id="t0651b07"></a>處？」</p>
<p><a class="t-linehead" id="t-linehead0651b07"></a>是時，梵志復以手擊之，白世尊言：「此人 <a class="t" id="t0651b08"></a>命終生於人道。」</p>
<p><a class="t-linehead" id="t-linehead0651b08"></a>世尊告曰：「夫餓死之人欲 <a class="t" id="t0651b09"></a>生善處者，此事不然，生三惡趣者可有 <a class="t" id="t0651b10"></a>此理。」</p>
<p><a class="t-linehead" id="t-linehead0651b10"></a>是時，梵志復以手擊之，白世尊言：「此 <a class="t" id="t0651b11"></a>女人者，持戒完具而取命終。」</p>
<p><a class="t-linehead" id="t-linehead0651b11"></a>世尊告曰：「善哉！ <a class="t" id="t0651b12"></a>善哉！如汝所言，彼女人身，持戒完具致此命 <a class="t" id="t0651b13"></a>終。所以然者，夫有男子、女人，禁戒完具者， <a class="t" id="t0651b14"></a>設命終時，當墮二趣：若天上、人中。」</p>
<p><a class="t-linehead" id="t-linehead0651b14"></a>爾時，世 <a class="t" id="t0651b15"></a>尊復捉一髑髏授與梵志，問曰：「男耶？女耶？」</p>
<a class="t" id="t0651b16"></a>
<p><a class="t-linehead" id="t-linehead0651b16"></a>是時，梵志復以手擊之，白世尊言：「此髑髏 <a class="t" id="t0651b17"></a>者，男子之身。」</p>
<p><a class="t-linehead" id="t-linehead0651b17"></a>世尊告曰：「善哉！善哉！如汝所言 <a class="t" id="t0651b18"></a>者，此人由何疹病致此命終？」</p>
<p><a class="t-linehead" id="t-linehead0651b18"></a>梵志復以 <a class="t" id="t0651b19"></a>手擊之，白世尊言：「此人無病，為人所害 <a class="t" id="t0651b20"></a>故致命終。」</p>
<p><a class="t-linehead" id="t-linehead0651b20"></a>世尊告曰：「善哉！善哉！如汝所言， <a class="t" id="t0651b21"></a>為人所害故致命終。」世尊告曰：「此人命終， <a class="t" id="t0651b22"></a>為生何處？」</p>
<p><a class="t-linehead" id="t-linehead0651b22"></a>是時，梵志復以手擊之，白世尊 <a class="t" id="t0651b23"></a>言：「此人命終生善處天上。」</p>
<p><a class="t-linehead" id="t-linehead0651b23"></a>世尊告曰：「如汝 <a class="t" id="t0651b24"></a>所言，前論、後論而不相應。」</p>
<p><a class="t-linehead" id="t-linehead0651b24"></a>梵志白佛：「以何 <a class="t" id="t0651b25"></a>緣本而不相應？」</p>
<p><a class="t-linehead" id="t-linehead0651b25"></a>世尊告曰：「諸有男女之類， <a class="t" id="t0651b26"></a>為人所害而取命終，盡生三惡趣，汝云何 <a class="t" id="t0651b27"></a>言生善處天上乎？」</p>
<p><a class="t-linehead" id="t-linehead0651b27"></a>梵志復以手擊之，白 <a class="t" id="t0651b28"></a>世尊言：「此人奉持五戒，兼行十善，故致命 <a class="t" id="t0651b29"></a>終生善處天上。」</p>
<p><a class="t-linehead" id="t-linehead0651b29"></a>世尊告曰：「善哉！善哉！如汝 <a class="t" id="t0651c01"></a>所言，持戒之人無所觸犯，生善處天上。」</p>
<p><a class="t-linehead" id="t-linehead0651c01"></a>世 <a class="t" id="t0651c02"></a>尊復重告曰：「此人為持幾戒而取命終？」</p>
<p><a class="t-linehead" id="t-linehead0651c02"></a>是 <a class="t" id="t0651c03"></a>時，梵志復專精一意無他異想，以手擊之， <a class="t" id="t0651c04"></a>白世尊言：「持一戒耶？非耶？二、三、四、五耶？ <a class="t" id="t0651c05"></a>非耶？然此人持八關齋法而取命終。」</p>
<p><a class="t-linehead" id="t-linehead0651c05"></a>世尊 <a class="t" id="t0651c06"></a>告曰：「善哉！善哉！如汝所言，持八關齋而取 <a class="t" id="t0651c07"></a>命終。」</p>
<p><a class="t-linehead" id="t-linehead0651c07"></a>爾時，東方境界普香山南有優陀延比 <a class="t" id="t0651c08"></a>丘，於無餘涅槃界而取般涅槃。爾時，世尊 <a class="t" id="t0651c09"></a>屈申臂頃，往取彼髑髏來授與梵志，問 <a class="t" id="t0651c10"></a>梵志曰：「男耶？女耶？」</p>
<p><a class="t-linehead" id="t-linehead0651c10"></a>是時，梵志復以手擊之， <a class="t" id="t0651c11"></a>白世尊言：「我觀此髑髏，元本亦復非男，又 <a class="t" id="t0651c12"></a>復非女。所以然者，我觀此髑髏，亦不見 <a class="t" id="t0651c13"></a>生，亦不見斷，亦不見周旋往來。所以然 <a class="t" id="t0651c14"></a>者，觀八方上下，都無音嚮。我今，世尊！未 <a class="t" id="t0651c15"></a>審此人是誰髑髏？」</p>
<p><a class="t-linehead" id="t-linehead0651c15"></a>世尊告曰：「止！止！梵志！汝竟 <a class="t" id="t0651c16"></a>不識是誰髑髏？汝當知之，此髑髏者，無終、 <a class="t" id="t0651c17"></a>無始、亦無生死，亦無八方、上下所可適 <a class="t" id="t0651c18"></a>處，此是東方境界普香山南優陀延比丘，於 <a class="t" id="t0651c19"></a>無餘涅槃界取般涅槃，是阿羅漢之髑髏也。」</p>
<a class="t" id="t0651c20"></a>
<p><a class="t-linehead" id="t-linehead0651c20"></a>爾時，梵志聞此語已，歎未曾有，即白佛言： <a class="t" id="t0651c21"></a>「我今觀此蟻子之蟲，所從來處，皆悉知之， <a class="t" id="t0651c22"></a>鳥獸音嚮即能別知，此是雄，此是雌。然我 <a class="t" id="t0651c23"></a>觀此阿羅漢，永無所見，亦不見來處，亦不 <a class="t" id="t0651c24"></a>見去處，如來正法甚為奇特！所以然者，諸 <a class="t" id="t0651c25"></a>法之本出於如來神口，然阿羅漢出於經法 <a class="t" id="t0651c26"></a>之本。」</p>
<p><a class="t-linehead" id="t-linehead0651c26"></a>世尊告曰：「如是，梵志！如汝所言，諸法 <a class="t" id="t0651c27"></a>之本出如來口，正使諸天、世人、魔、若魔天，終 <a class="t" id="t0651c28"></a>不能知羅漢所趣。」</p>
<p><a class="t-linehead" id="t-linehead0651c28"></a>爾時，梵志頭面禮足，白 <a class="t" id="t0651c29"></a>世尊言：「我能盡知九十六種道所趣向者， <a class="t" id="t0652a01"></a>皆悉知之；如來之法所趣向者，不能分別， <a class="t" id="t0652a02"></a>唯願世尊得在道次。」</p>
<p><a class="t-linehead" id="t-linehead0652a02"></a>世尊告曰：「善哉！梵志！ <a class="t" id="t0652a03"></a>快修梵行，亦無有人知汝所趣向處。」</p>
<p><a class="t-linehead" id="t-linehead0652a03"></a>爾時， <a class="t" id="t0652a04"></a>梵志即得出家學道，在閑靜之處，思惟道 <a class="t" id="t0652a05"></a>術。所謂族姓子，剃除鬚髮，著三法衣，生死 <a class="t" id="t0652a06"></a>已盡，梵行已立，所作已辦，更不復受胎，如 <a class="t" id="t0652a07"></a>實知之。是時，梵志即成阿羅漢。</p>
<p><a class="t-linehead" id="t-linehead0652a07"></a>爾時，尊者鹿 <a class="t" id="t0652a08"></a>頭白世尊言：「我今以知阿羅漢行所修之 <a class="t" id="t0652a09"></a>法。」</p>
<p><a class="t-linehead" id="t-linehead0652a09"></a>世尊告曰：「汝云何知阿羅漢之行？」</p>
<p><a class="t-linehead" id="t-linehead0652a09"></a>鹿頭 <a class="t" id="t0652a10"></a>白佛：「今有四種之界。云何為四？地界、水界、 <a class="t" id="t0652a11"></a>火界、風界。是謂，如來！有此四界。彼時人命 <a class="t" id="t0652a12"></a>終，地即自屬地，水即自屬水，火即自屬火， <a class="t" id="t0652a13"></a>風即自屬風。」</p>
<p><a class="t-linehead" id="t-linehead0652a13"></a>世尊告曰：「云何，比丘！今有幾 <a class="t" id="t0652a14"></a>界？」</p>
<p><a class="t-linehead" id="t-linehead0652a14"></a>鹿頭白佛：「其實四界，義有八界。」</p>
<p><a class="t-linehead" id="t-linehead0652a14"></a>世尊告 <a class="t" id="t0652a15"></a>曰：「云何四界，義有八界？」</p>
<p><a class="t-linehead" id="t-linehead0652a15"></a>鹿頭白佛：「今有四 <a class="t" id="t0652a16"></a>界。云何四界？地、水、火、風，是謂四界。彼云何 <a class="t" id="t0652a17"></a>義有八界？地界有二種，或內地、 <span class="corr" title="[成&gt;或]">或</span> 外地。彼 <a class="t" id="t0652a18"></a>云何名為內地種？髮、毛、爪、齒、身體、皮膚、筋、骨、 <a class="t" id="t0652a19"></a>髓、腦、腸、胃、肝、膽、脾、腎，是謂名為內地種。云 <a class="t" id="t0652a20"></a>何為外地種？諸有堅牢者，此名為外地種。 <a class="t" id="t0652a21"></a>此名為二地種。</p>
<p><a class="t-linehead" id="t-linehead0652a21"></a>「彼云何為水種？水種有二， <a class="t" id="t0652a22"></a>或內水種、或外水種。內水種者：唌、唾、淚、尿、 <a class="t" id="t0652a23"></a>血、髓，是謂名為內水種。諸外軟溺物者，此 <a class="t" id="t0652a24"></a>名為外水種。是名二水種。</p>
<p><a class="t-linehead" id="t-linehead0652a24"></a>「彼云何名為火 <a class="t" id="t0652a25"></a>種？然火種有二，或內火、或外火。彼云何名 <a class="t" id="t0652a26"></a>為內火？所食之物，皆悉消化無有遺餘，此 <a class="t" id="t0652a27"></a>名為內火。云何名為外火？諸外物熱盛物， <a class="t" id="t0652a28"></a>此名為外火種。</p>
<p><a class="t-linehead" id="t-linehead0652a28"></a>「云何名為風種？又風種有 <a class="t" id="t0652a29"></a>二，或有內風、或有外風。所謂脣內之風、眼 <a class="t" id="t0652b01"></a>風、頭風、出息風、入息風，一切支節之間風， <a class="t" id="t0652b02"></a>此名為內風。彼云何名為外風？所謂輕飄動 <a class="t" id="t0652b03"></a>搖、速疾之物，此名為外風。是謂，世尊！有二 <a class="t" id="t0652b04"></a>種，其實有四，數有八。如是，世尊！我觀此義， <a class="t" id="t0652b05"></a>人若命終時，四種各歸其本。」</p>
<p><a class="t-linehead" id="t-linehead0652b05"></a>世尊告曰：「無常 <a class="t" id="t0652b06"></a>之法亦不與有常并。所以然者，地種有 <a class="t" id="t0652b07"></a>二，或內、或外。爾時，內地種是無常法、變易之 <a class="t" id="t0652b08"></a>法；外地種者，恒住、不變易。是謂地有二種， <a class="t" id="t0652b09"></a>不與有常、無常相應。餘三大者亦復如是， <a class="t" id="t0652b10"></a>不與有常、無常共相應。是故，鹿頭！雖有 <a class="t" id="t0652b11"></a>八種，其實有四。如是，鹿頭，當作是學。」</p>
<p><a class="t-linehead" id="t-linehead0652b11"></a>爾時， <a class="t" id="t0652b12"></a>鹿頭聞佛所說，歡喜奉行。</p>
<a class="t" id="t0652b13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
