<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea27.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">27.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0645a28"></a>聞如是：</p>
<p>一時，佛在舍衛國祇樹給孤獨 <a class="t" id="t0645a29"></a>園。</p>
<p><a class="t-linehead" id="t-linehead0645a29"></a>爾時，彌勒菩薩至如來所，頭面禮足，在 <a class="t" id="t0645b01"></a>一面坐。爾時，彌勒菩薩白世尊言：「菩薩摩 <a class="t" id="t0645b02"></a>訶薩成就幾法，而行檀波羅蜜，具足六 <a class="t" id="t0645b03"></a>波羅蜜，疾成無上正真之道？」</p>
<p><a class="t-linehead" id="t-linehead0645b03"></a>佛告彌勒：「若 <a class="t" id="t0645b04"></a>菩薩摩訶薩行四法本，具足六波羅蜜，疾 <a class="t" id="t0645b05"></a>成無上正真等正覺。云何為四？於是，菩薩 <a class="t" id="t0645b06"></a>惠施佛、辟支佛，下及凡人，皆悉平均不選擇 <a class="t" id="t0645b07"></a>人，恒作斯念：『一切由食而存，無食則喪。』是 <a class="t" id="t0645b08"></a>謂菩薩成就此初法，具足六度。</p>
<p><a class="t-linehead" id="t-linehead0645b08"></a>「復次，菩薩 <a class="t" id="t0645b09"></a>若惠施之時，頭、目、髓、腦，國、財、妻、子，歡喜惠施， <a class="t" id="t0645b10"></a>不生著想。由如應死之人臨時還活，歡 <a class="t" id="t0645b11"></a>喜踊躍，不能自勝。爾時，菩薩發心喜悅，亦復 <a class="t" id="t0645b12"></a>如是，布施誓願不生想著。</p>
<p><a class="t-linehead" id="t-linehead0645b12"></a>「復次，彌勒！菩薩 <a class="t" id="t0645b13"></a>布施之時，普及一切，不自為己使成無上 <a class="t" id="t0645b14"></a>正真之道，是謂成就此三法，具足六度。</p>
<p><a class="t-linehead" id="t-linehead0645b14"></a>「復 <a class="t" id="t0645b15"></a>次，彌勒！菩薩摩訶薩布施之時，作是思惟：『諸 <a class="t" id="t0645b16"></a>有眾生之類，菩薩最為上首，具足六度，了 <a class="t" id="t0645b17"></a>諸法本。何以故？食已，諸根寂靜，思惟禁 <a class="t" id="t0645b18"></a>戒，不興瞋恚，修行慈心，勇猛精進，增其 <a class="t" id="t0645b19"></a>善法，除不善法，恒若一心，意不錯亂，具足 <a class="t" id="t0645b20"></a>辯才，法門終不越次，使此諸施具足六度， <a class="t" id="t0645b21"></a>成就檀波羅蜜。』</p>
<p><a class="t-linehead" id="t-linehead0645b21"></a>「若菩薩摩訶薩行此四法，疾 <a class="t" id="t0645b22"></a>成無上正真等正覺。是故，彌勒！若菩薩摩訶 <a class="t" id="t0645b23"></a>薩欲施之時，當發此誓願，具足諸行。如是， <a class="t" id="t0645b24"></a>彌勒！當作是學。」</p>
<p><a class="t-linehead" id="t-linehead0645b24"></a>爾時，彌勒聞佛所說，歡喜 <a class="t" id="t0645b25"></a>奉行。</p>
<a class="t" id="t0645b26"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
