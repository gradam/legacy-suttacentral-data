<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea50.4">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">50.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0806c21"></a>聞如是：</p>
<p>一時，婆伽婆在摩竭國蜜 <span class="gaiji">［口＊提］ <!--gaiji,,1[口*提],2&#x20F6E;,3--></span> <span class="t-note">（土 <span class="corr" title="[反&gt;利]">利</span> <a class="t" id="t0806c22"></a> <span class="corr" title="[利&gt;反]">反</span> ）</span> 羅城東大天園中止，與大比丘僧千二百 <a class="t" id="t0806c23"></a>五十人俱。</p>
<p><a class="t-linehead" id="t-linehead0806c23"></a>爾時，世尊食後起，與阿難共於 <a class="t" id="t0806c24"></a>樹園中經行。佛便笑，阿難心念：「如來、無所著、 <a class="t" id="t0806c25"></a>等正覺不妄笑，今何以笑？必當有意，我當 <a class="t" id="t0806c26"></a>問之。」阿難整衣服，右膝著地，叉手問佛：「如 <a class="t" id="t0806c27"></a>來、無所著、等正覺不妄笑，今何以笑？必當有 <a class="t" id="t0806c28"></a>意，願聞笑意。」</p>
<p><a class="t-linehead" id="t-linehead0806c28"></a>佛語阿難：「我當為汝說。過去 <a class="t" id="t0806c29"></a>賢劫初，於此中間有轉輪聖王主四天下， <a class="t" id="t0807a01"></a>名曰大天，長壽無病，端正勇猛，治以正法， <a class="t" id="t0807a02"></a>不枉人民，有自然七寶。何等為七？一者輪 <a class="t" id="t0807a03"></a>寶，二者象寶，三者馬寶，四者珠寶，五者女 <a class="t" id="t0807a04"></a>寶，六者主藏寶，七者典兵寶。」</p>
<p><a class="t-linehead" id="t-linehead0807a04"></a>佛語阿難：「此 <a class="t" id="t0807a05"></a>大天王為童子時八萬四千歲，作太子時 <a class="t" id="t0807a06"></a>八萬四千歲，登聖王位八萬四千歲。」</p>
<p><a class="t-linehead" id="t-linehead0807a06"></a>阿難問 <a class="t" id="t0807a07"></a>佛：「云何為輪寶？」</p>
<p><a class="t-linehead" id="t-linehead0807a07"></a>佛語阿難：「月十五日，月盛 <a class="t" id="t0807a08"></a>滿時，王沐浴清淨，與婇女上東樓上，東向 <a class="t" id="t0807a09"></a>視，有千輻金輪。輪高七仞為一多羅；多羅者， <a class="t" id="t0807a10"></a>獨挺樹，以樹為限，高七多羅，純以紫磨金 <a class="t" id="t0807a11"></a>為輪。王見輪已，心念：『此輪好輪，願得提 <a class="t" id="t0807a12"></a>之耶？』念已，輪即就王左手，便舉移右手中。 <a class="t" id="t0807a13"></a>王語此輪曰：『諸不伏者，為我伏之；非我 <a class="t" id="t0807a14"></a>地者，為我取之；如法，非不如法。』語竟，輪 <a class="t" id="t0807a15"></a>還住空，輞東向，轂北向。王勅左右具四 <a class="t" id="t0807a16"></a>種兵；具兵已，即將兵眾，逐輪立空，隨輪 <a class="t" id="t0807a17"></a>東引，巡行盡東界；暮則王與兵眾，宿於輪 <a class="t" id="t0807a18"></a>下。</p>
<p><a class="t-linehead" id="t-linehead0807a18"></a>「東界諸小王皆來朝覲，所貢皆以金鉢盛 <a class="t" id="t0807a19"></a>銀粟，銀鉢盛金粟：『善來！大王！此東界土 <a class="t" id="t0807a20"></a>地、珍寶、人民盡是王有，願當停駕住此，我 <a class="t" id="t0807a21"></a>等當稟承天教！』大天王答諸小王曰：『汝 <a class="t" id="t0807a22"></a>等欲承我教者，各還本國以十善教民， <a class="t" id="t0807a23"></a>勿行枉橫。』誡勅已訖，輪即於海上，迴 <a class="t" id="t0807a24"></a>轉乘雲而行。海中自然開道，廣一由延， <a class="t" id="t0807a25"></a>王與四種兵隨輪如前巡行南界。南界諸 <a class="t" id="t0807a26"></a>小王亦來朝覲，皆以金鉢盛銀粟，銀鉢盛 <a class="t" id="t0807a27"></a>金粟，貢上曰：『善來！天王，此南界土地、珍寶、 <a class="t" id="t0807a28"></a>人民盡是王有，願停駕住此，我等當稟 <a class="t" id="t0807a29"></a>承天命！』大天答諸王曰：『汝等欲承我命 <a class="t" id="t0807b01"></a>者，各還本土，以十善教民，勿行枉橫。』誡 <a class="t" id="t0807b02"></a>勅已訖，輪則西迴按行西界。西界諸王貢獻 <a class="t" id="t0807b03"></a>勸請，如南方比訖，輪復北迴巡行北界。 <a class="t" id="t0807b04"></a>北界諸王亦皆朝覲，貢獻勸請，盡如前法。周 <a class="t" id="t0807b05"></a>遊四日，遍閻浮提四海，還本蜜 <span class="gaiji">［口＊提］ <!--gaiji,,1[口*提],2&#x20F6E;,3--></span>羅城， <a class="t" id="t0807b06"></a>於宮門前虛空中住，高七多羅，輞東向，王 <a class="t" id="t0807b07"></a>便入宮。」</p>
<p><a class="t-linehead" id="t-linehead0807b07"></a>佛語阿難：「大天得輪寶如此。」</p>
<p><a class="t-linehead" id="t-linehead0807b07"></a>阿 <a class="t" id="t0807b08"></a>難復問佛：「大天得象寶復云何？」</p>
<p><a class="t-linehead" id="t-linehead0807b08"></a>佛語阿難： <a class="t" id="t0807b09"></a>「大天以後十五日，月盛滿時，沐浴清淨，從諸 <a class="t" id="t0807b10"></a>婇女上東樓上，東向觀見空中，有白象 <a class="t" id="t0807b11"></a>王名滿呼，乘虛而來，七肢平跱，口有六 <a class="t" id="t0807b12"></a>牙，頭上金冠，金為瓔珞，以真珠交絡其 <a class="t" id="t0807b13"></a>體，左右佩金鈴。象有神力，變形自在。大 <a class="t" id="t0807b14"></a>天見之，心自念曰：『我得此象可耶？當使有 <a class="t" id="t0807b15"></a>所為。』念訖，象便立空中於王前，王即教以 <a class="t" id="t0807b16"></a>五事。王復念曰：『當試此象為能以不？』至 <a class="t" id="t0807b17"></a>明日日出，王乘此象，須臾之間，周遍四海， <a class="t" id="t0807b18"></a>還到本處，於宮門東，東向立。阿難！大天 <a class="t" id="t0807b19"></a>所得象寶如此。」</p>
<p><a class="t-linehead" id="t-linehead0807b19"></a>阿難復問佛：「大天所得 <a class="t" id="t0807b20"></a>馬寶復云何？」</p>
<p><a class="t-linehead" id="t-linehead0807b20"></a>佛語阿難：「大天到後十五日， <a class="t" id="t0807b21"></a>月盛滿時，沐浴清淨，從諸婇女上西樓上， <a class="t" id="t0807b22"></a>西向視，見有紺馬王，名婆羅含 <span class="t-note">（秦言髮 <span class="corr" title="[鳥&gt;烏] cf.【麗】">烏</span> 朱髮尾）</span> ， <a class="t" id="t0807b23"></a>乘空而來，行不動身，頭上金冠，寶為瓔珞， <a class="t" id="t0807b24"></a>披珠交絡，左右垂鈴。馬有神力，變形自在。 <a class="t" id="t0807b25"></a>大天見之，自念言：『得此乘之可也。』念訖， <a class="t" id="t0807b26"></a>至王前，王便乘欲試之，至明日日出，王 <a class="t" id="t0807b27"></a>乘東行，須臾之頃，周遍四海，還至本國，住 <a class="t" id="t0807b28"></a>宮門西，西向而立。阿難！大天所獲馬寶如 <a class="t" id="t0807b29"></a>此。」</p>
<p><a class="t-linehead" id="t-linehead0807b29"></a>阿難問佛：「大天所得珠寶復云何？」</p>
<p><a class="t-linehead" id="t-linehead0807b29"></a>佛語 <a class="t" id="t0807c01"></a>阿難：「大 <span class="corr" title="[王&gt;天]">天</span> 至後十五日，月盛滿時，沐浴清 <a class="t" id="t0807c02"></a>淨，將諸婇女上東樓上，東向視，見有神珠， <a class="t" id="t0807c03"></a>珠長一尺六寸，有八楞，作紺琉璃色，乘空 <a class="t" id="t0807c04"></a>而來，高七多羅。大天見之，心念曰：『得此珠 <a class="t" id="t0807c05"></a>觀之可也？』如念獲之。王欲試之，至夜 <a class="t" id="t0807c06"></a>半，合四種兵，以珠懸於幢頭，出城而遊， <a class="t" id="t0807c07"></a>珠照辟方十二由延，兵眾相見，如晝無異， <a class="t" id="t0807c08"></a>珠光所及，人民驚起，皆言：『天明。』王即還宮， <a class="t" id="t0807c09"></a>以幢竪之宮內，內外常明與晝不異。阿 <a class="t" id="t0807c10"></a>難！大天所獲珠寶如此。」</p>
<p><a class="t-linehead" id="t-linehead0807c10"></a>阿難問佛：「大天所 <a class="t" id="t0807c11"></a>得玉女寶復云何？」</p>
<p><a class="t-linehead" id="t-linehead0807c11"></a>佛語阿難：「大天至十五 <a class="t" id="t0807c12"></a>日，月盛滿時，沐浴清淨，從諸婇女上東樓 <a class="t" id="t0807c13"></a>上，東向視，見有剎帝利女寶，名曼那呵利 <a class="t" id="t0807c14"></a> <span class="t-note">（秦言奪情）</span> ，端正無比，姝妙嚴淨，不長、不短、不麁、不 <a class="t" id="t0807c15"></a>細、不白、不黑，冬則溫煖，夏則清涼，身毛孔中 <a class="t" id="t0807c16"></a>出栴檀香，口出憂鉢蓮花香，亦無女人眾 <a class="t" id="t0807c17"></a>惡姿態，情性調和，先意承旨，乘虛而來，逕 <a class="t" id="t0807c18"></a>至王所。阿難！大天所獲玉女寶如是。」</p>
<p><a class="t-linehead" id="t-linehead0807c18"></a>阿難 <a class="t" id="t0807c19"></a>問佛：「大天所得主藏寶者復云何？」</p>
<p><a class="t-linehead" id="t-linehead0807c19"></a>佛語阿 <a class="t" id="t0807c20"></a>難：「大天至十五日，月盛滿時，沐浴清淨，將諸 <a class="t" id="t0807c21"></a>婇女上北樓上，北向觀，見主藏臣，名阿羅咃 <a class="t" id="t0807c22"></a>吱 <span class="t-note">（秦言財幢）</span> ，端正姝妙，不長、不短，不肥、不瘦，身 <a class="t" id="t0807c23"></a>黃金色，髮紺青色，眼白黑分明，又能視見 <a class="t" id="t0807c24"></a>地伏藏七寶，有主者為護之，無主者取 <a class="t" id="t0808a01"></a>共王用，聰明智慧，善有方謀，乘虛而來，逕 <a class="t" id="t0808a02"></a>詣王前，而謂王曰：『自今已往，王快可自樂， <a class="t" id="t0808a03"></a>勿復憂愁，我當給王寶，不令有乏。』王 <a class="t" id="t0808a04"></a>便試藏臣，與之乘船獨共入海。王謂藏臣 <a class="t" id="t0808a05"></a>者言：『吾欲得金銀財寶。』藏臣者白王： <a class="t" id="t0808a06"></a>『還至岸邊，當給財寶。』王曰：『吾欲得水中 <a class="t" id="t0808a07"></a>寶，不用岸上者。』主藏臣者便從坐起， <a class="t" id="t0808a08"></a>整衣服，跪右膝，叉手禮水，水中即自然出 <a class="t" id="t0808a09"></a>金頂，大如車轂，須臾滿船。王曰：『可止！勿 <a class="t" id="t0808a10"></a>復上金，船將欲沒。』阿難！大天所獲典寶臣 <a class="t" id="t0808a11"></a>如此。」</p>
<p><a class="t-linehead" id="t-linehead0808a11"></a>阿難復問佛：「大天所得典兵將軍者 <a class="t" id="t0808a12"></a>復云何？」</p>
<p><a class="t-linehead" id="t-linehead0808a12"></a>佛語阿難：「大天至十五日，月盛滿 <a class="t" id="t0808a13"></a>時，沐浴清淨，將諸婇女上南樓上，南向視， <a class="t" id="t0808a14"></a>見南方有大將軍比毘那 <span class="t-note">（秦言無畏）</span> ，端正姝好， <a class="t" id="t0808a15"></a>髮如真珠色，身猶綠色，不長、不短，不肥、不 <a class="t" id="t0808a16"></a>瘦，眼能徹視，知他人心念，軍策變謀，進退 <a class="t" id="t0808a17"></a>知時，乘虛而來，逕詣王所，謂王曰：『願王 <a class="t" id="t0808a18"></a>自 <span class="corr" title="[姿&gt;恣]">恣</span> 快樂，莫憂天下，征伐四方，臣自辦之！』 <a class="t" id="t0808a19"></a>王欲試之，半夜思惟：『欲合四種兵。』念訖，四 <a class="t" id="t0808a20"></a>兵盡集。王復念：『欲使東引。』軍即東引，王在 <a class="t" id="t0808a21"></a>中央，將軍在前，四兵圍遶。王念欲往即 <a class="t" id="t0808a22"></a>往，王念欲還即還。阿難！大天所獲典兵 <a class="t" id="t0808a23"></a>將軍寶如此。」佛語阿難：「大天所獲七寶如 <a class="t" id="t0808a24"></a>此。」</p>
<p><a class="t-linehead" id="t-linehead0808a24"></a>佛語阿難：「大天王治天下遂久，便語 <a class="t" id="t0808a25"></a>梳頭侍者，名劫北：『若有白髮者，便拔示 <a class="t" id="t0808a26"></a>我。』劫北視髮遂久，見有一白髮，便白王 <a class="t" id="t0808a27"></a>曰：『前所勅者，今已白見。』王曰：『拔來示我。』 <a class="t" id="t0808a28"></a>劫北即以金鑷拔取白髮，置王手中。王 <a class="t" id="t0808a29"></a>捉白髮，便說斯偈：</p>
<a class="t" id="t0808b01"></a>
<blockquote class="gatha">
<p>「『我身首上，　　生此毀莊，　　身使來召， <a class="t" id="t0808b02"></a><br>
　入道時到。』</p>
</blockquote>
<a class="t" id="t0808b03"></a>
<p><a class="t-linehead" id="t-linehead0808b03"></a>「王心念曰：『我已極人五欲，今當出家，下鬚髮， <a class="t" id="t0808b04"></a>被法服。』召太子長生告曰：『童子！吾頭已 <a class="t" id="t0808b05"></a>有白髮出，世間五欲吾已厭之，今欲求天 <a class="t" id="t0808b06"></a>所欲，我今欲剃鬚髮，著法服，出家為道。汝 <a class="t" id="t0808b07"></a>當領國政，立長為太子；好養劫北，使伺 <a class="t" id="t0808b08"></a>白髮；白髮出者，以國付太子，如我出家，下 <a class="t" id="t0808b09"></a>鬚髮，被法服。』王告太子：『我今以此聖位， <a class="t" id="t0808b10"></a>慇懃累汝，當使聖位世世相紹，莫使種 <a class="t" id="t0808b11"></a>斷；種斷者，便為邊地人也。若斷善行者，便 <a class="t" id="t0808b12"></a>生無法處。』大天王誡勅已，便以國付太子 <a class="t" id="t0808b13"></a>長生，給劫北田業。」佛語阿難：「大天王於 <a class="t" id="t0808b14"></a>此城，於此園，於此地，下鬚髮，著法服入 <a class="t" id="t0808b15"></a>道，於此處八萬四千歲，行四梵行：慈、悲、喜、 <a class="t" id="t0808b16"></a>護，於是壽終得生梵天。大天出家七日後， <a class="t" id="t0808b17"></a>女寶命終。</p>
<p><a class="t-linehead" id="t-linehead0808b17"></a>「長生登位已，至十五日，月盛滿時， <a class="t" id="t0808b18"></a>將諸婇女上東樓上，東向視，見有玉女端 <a class="t" id="t0808b19"></a>正如前，乘虛而來。長生還服七寶。王長生 <a class="t" id="t0808b20"></a>已領國政，統四天下。長生復語劫北：『從 <a class="t" id="t0808b21"></a>今而去，為我梳頭時，見白髮，輒來白我。』 <a class="t" id="t0808b22"></a>登聖王位，遂經八萬四千歲，白髮復生，劫 <a class="t" id="t0808b23"></a>北白王：『素髮已生。』王曰：『拔來著吾掌中。』劫 <a class="t" id="t0808b24"></a>北即以金鑷拔置王手中。王執白髮，即說 <a class="t" id="t0808b25"></a>偈曰：</p>
<a class="t" id="t0808b26"></a>
<blockquote class="gatha">
<p>「『我身首上，　　生此毀莊，　　身使來召， <a class="t" id="t0808b27"></a><br>
　入道時到。』</p>
</blockquote>
<a class="t" id="t0808b28"></a>
<p><a class="t-linehead" id="t-linehead0808b28"></a>「王心念曰：『我已極人五欲，今當出家，下鬚 <a class="t" id="t0808b29"></a>髮，被法服。』即召太子冠髻告曰：『童子！吾 <a class="t" id="t0808c01"></a>已頭白，世間五欲吾已厭之，當求天欲， <a class="t" id="t0808c02"></a>我今欲出家為道，剃除鬚髮，被著法服。汝 <a class="t" id="t0808c03"></a>當領國政，立長為太子；好養劫北，使伺 <a class="t" id="t0808c04"></a>白 <span class="corr" title="[鬚&gt;髮] cf.【麗】">髮</span> ；白髮出者，以國付太子，如我出家， <a class="t" id="t0808c05"></a>下鬚髮，被法服。』王告太子：『我今以此聖王 <a class="t" id="t0808c06"></a>位，慇懃累汝，當使聖王位，世世相紹，莫 <a class="t" id="t0808c07"></a>使種斷；種斷者，便為邊地人也。若斷善行 <a class="t" id="t0808c08"></a>者，便生無法處。』長生王誡勅已，即以國 <a class="t" id="t0808c09"></a>付太子冠髻，給劫北田業。」</p>
<p><a class="t-linehead" id="t-linehead0808c09"></a>佛語阿難： <a class="t" id="t0808c10"></a>「長生王亦於此城、此園、此地，下鬚髮，著法 <a class="t" id="t0808c11"></a>服入道，於此處八萬四千歲，行四梵行： <a class="t" id="t0808c12"></a>慈、悲、喜、護也，於是壽終得生梵天。」</p>
<p><a class="t-linehead" id="t-linehead0808c12"></a>佛語 <a class="t" id="t0808c13"></a>阿難：「王長生出家之後七日之中，七寶自然 <a class="t" id="t0808c14"></a>化去。冠髻王憂愁不樂。諸臣見王不悅， <a class="t" id="t0808c15"></a>便問王曰：『天王何以不悅？』王答諸臣曰： <a class="t" id="t0808c16"></a>『以七寶化去故也！』諸臣白王：『王勿 <span class="corr" title="[&gt;以] cf.【麗】">以</span> 為憂。』王 <a class="t" id="t0808c17"></a>曰：『何得不憂也？』臣等啟曰：『父王梵行，近 <a class="t" id="t0808c18"></a>在園中，可往諮承，必當誨王致寶之法。』 <a class="t" id="t0808c19"></a>王即勅：『嚴駕！』諸臣便嚴駕訖，便白王。王與 <a class="t" id="t0808c20"></a>群臣乘七寶車，以五物為幟：寶冠、羽蓋、劍、 <a class="t" id="t0808c21"></a>扇、寶屐。左右臣從，進詣園所。到則下車， <span class="corr" title="[癈&gt;廢] cf.【麗】">廢</span> <a class="t" id="t0808c22"></a>却五物，步入園門，前至父王，稽首禮足，却 <a class="t" id="t0808c23"></a>住一面，叉手白言：『王所有七寶，今皆化去。』父 <a class="t" id="t0808c24"></a>先定坐，聞所啟白，仰頭答曰：『童子，夫 <a class="t" id="t0808c25"></a>聖王法，不恃父之所有也。汝自行法承 <a class="t" id="t0808c26"></a>之。』</p>
<p><a class="t-linehead" id="t-linehead0808c26"></a>「王復問曰：『轉輪聖王以何法化？』父便 <a class="t" id="t0808c27"></a>答曰：『敬法、重法、念法、養法、長法、熾法、 <a class="t" id="t0808c28"></a>大法，行此七法者，便應聖王治也，可以 <a class="t" id="t0808c29"></a>致寶也。』王復問曰：『云何敬法，乃至大法 <a class="t" id="t0809a01"></a>也？』父答曰：『當學給賜貧窮，教民孝養二 <a class="t" id="t0809a02"></a>親，四時八節以時祭祠，誨以忍辱，除婬、嫉、 <a class="t" id="t0809a03"></a>癡行，此七法者，乃應聖王法也。』王即受教， <a class="t" id="t0809a04"></a>辭退却禮，繞七匝已，便引還歸。於是，王輒 <a class="t" id="t0809a05"></a>承父命，奉行七法，宣令遠近，祇崇王教，王 <a class="t" id="t0809a06"></a>便開藏，給賜貧窮，侍養孤老，四方之民，莫 <a class="t" id="t0809a07"></a>不奉承。於是，王以十五日，月盛滿時，沐浴 <a class="t" id="t0809a08"></a>清淨，將諸婇女上東樓上，東向視，見有千 <a class="t" id="t0809a09"></a>輻紫磨金輪，輪高七多羅，去地亦七多羅， <a class="t" id="t0809a10"></a>乘虛而來，住於空中。</p>
<p><a class="t-linehead" id="t-linehead0809a10"></a>「王心念曰：『願得此輪 <a class="t" id="t0809a11"></a>可乎？』輪即下至王左手，復移之於右手。王 <a class="t" id="t0809a12"></a>語此輪，『諸不伏者，為我伏之；非我地者， <a class="t" id="t0809a13"></a>為我取之；如法，非不如法。』王便以手投 <a class="t" id="t0809a14"></a>輪還之虛空，於宮門東，輞東向，轂比向而 <a class="t" id="t0809a15"></a>住空中。輪後次有白象，次有紺馬，次有 <a class="t" id="t0809a16"></a>神珠，次有玉女，次有主藏，次有將軍，此七 <a class="t" id="t0809a17"></a>寶出，如大天王，比試亦如是。逕八萬四 <a class="t" id="t0809a18"></a>千歲竟，王賜劫北，并勅太子及付國事， <a class="t" id="t0809a19"></a>出家入道，皆如前王法。」</p>
<p><a class="t-linehead" id="t-linehead0809a19"></a>佛語阿難：「此冠髻王 <a class="t" id="t0809a20"></a>於此城園地，下鬚髮，被法服，八萬四千歲， <a class="t" id="t0809a21"></a>修四梵行：慈、悲、喜、護，於是壽盡亦生梵天。」</p>
<a class="t" id="t0809a22"></a>
<p><a class="t-linehead" id="t-linehead0809a22"></a>佛告阿難：「大王子孫相紹，乃至八萬四千 <a class="t" id="t0809a23"></a>歲轉輪聖王位善種不斷。最後聖王名荏 <a class="t" id="t0809a24"></a> <span class="t-note">（晉言不眗，音如錦反）</span> ，治以正法，為人聰明，審諦不 <a class="t" id="t0809a25"></a>忘，相有三十二，色猶紅蓮花，好喜布施， <a class="t" id="t0809a26"></a>供養沙門、婆羅門，侍養孤老，賑給貧窮。於 <a class="t" id="t0809a27"></a>四城門及城中央，置設庫藏，金銀、雜寶、象、馬、 <a class="t" id="t0809a28"></a>車乘、衣服、床褥、病瘦醫藥、香華、飲食，諸孤獨 <a class="t" id="t0809a29"></a>者皆給妻婦，種種惠施隨人所欲。王於六 <a class="t" id="t0809b01"></a>齋之日，具勅內外皆持八關；於斯之日， <a class="t" id="t0809b02"></a>首陀會天當悉來下，受其八戒；帝釋、三 <a class="t" id="t0809b03"></a>十三天皆歎其國人民：『快哉，善利！乃值 <a class="t" id="t0809b04"></a>斯法王耶！種種惠施，恣民所欲，又能清潔 <a class="t" id="t0809b05"></a>齋戒無闕。』天帝釋告諸天子：『欲得見荏王 <a class="t" id="t0809b06"></a>不？』咸言：『欲見，可使來至此。』釋提桓因即 <a class="t" id="t0809b07"></a>勅窮鼻尼 <span class="t-note">（窮鼻尼者晉言極端正也）</span> 天女：『汝詣蜜 <span class="gaiji">［口＊提］ <!--gaiji,,1[口*提],2&#x20F6E;,3--></span> <a class="t" id="t0809b08"></a>羅城，告荏王曰：「卿！大得善利也，此間諸天 <a class="t" id="t0809b09"></a>皆歎卿功德巍巍，為吾致問慇懃。此諸天子 <a class="t" id="t0809b10"></a>甚思相見，暫可屈意來至於此？」』</p>
<p><a class="t-linehead" id="t-linehead0809b10"></a>「窮鼻尼受 <a class="t" id="t0809b11"></a>教便下，如人屈伸臂頃，忽然在王殿前，虛 <a class="t" id="t0809b12"></a>空中立。王侍一婇女，於殿上坐，思念世間， <a class="t" id="t0809b13"></a>欲使一切皆得安隱，無眾苦患。窮鼻尼於 <a class="t" id="t0809b14"></a>空中，彈指覺之，王舉頭見殿上光明，聞其 <a class="t" id="t0809b15"></a>聲曰：『我是釋提桓因侍者，故遣我詣王』王 <a class="t" id="t0809b16"></a>答曰：『不審天帝何所約勅？』天女答曰：『天 <a class="t" id="t0809b17"></a>帝致意慇懃，此諸天子讚卿功德，預思相 <a class="t" id="t0809b18"></a>見，可暫屈意？』王默然許之。天女便還白 <a class="t" id="t0809b19"></a>天帝曰：『已達宣命，許當馳詣。』天帝即勅侍 <a class="t" id="t0809b20"></a>御嚴駕七寶飛行馬車，下到蜜 <span class="gaiji">［口＊提］ <!--gaiji,,1[口*提],2&#x20F6E;,3--></span>羅城， <a class="t" id="t0809b21"></a>迎於荏王。侍御受教，即駕馬車，忽然便下。</p>
<a class="t" id="t0809b22"></a>
<p><a class="t-linehead" id="t-linehead0809b22"></a>「王與群臣會於都坐，車當王前，於空中 <a class="t" id="t0809b23"></a>止。御者告曰：『天帝今遣車相迎，諸天子儼 <a class="t" id="t0809b24"></a>然相待，便可上車，勿復顧戀。』諸臣大小，聞 <a class="t" id="t0809b25"></a>王當去，僉然不悅，皆起而立，叉手白言：『王去 <a class="t" id="t0809b26"></a>之後，臣等何所承命？』王答曰：『卿等勿憂，吾去 <a class="t" id="t0809b27"></a>之後，施惠、齋戒、養民、治國，如吾在時，我比 <a class="t" id="t0809b28"></a>還不久。』王誡勅訖，車即下地，王便上車。侍 <a class="t" id="t0809b29"></a>御問王：『當從何道？』王曰：『此言何謂？』侍御答 <a class="t" id="t0809c01"></a>曰：『夫行有兩道，一者惡道，二者善道。行 <a class="t" id="t0809c02"></a>惡者，從惡道到苦處；修善者，遊善道至 <a class="t" id="t0809c03"></a>樂處。』王曰：『今日行道，善惡皆欲從之。』御者 <a class="t" id="t0809c04"></a>聞之，久乃寤曰：『甚善，大王！』御者便引在兩 <a class="t" id="t0809c05"></a>道之中，善惡悉覩，逕詣三十三天。天帝及 <a class="t" id="t0809c06"></a>諸天子遙見王來，釋提桓因曰：『善來，大王！』命 <a class="t" id="t0809c07"></a>令共坐。」</p>
<p><a class="t-linehead" id="t-linehead0809c07"></a>佛語阿難：「王便就天帝坐，王與帝 <a class="t" id="t0809c08"></a>釋貌相、被服、音聲一揆。諸天子心中念言： <a class="t" id="t0809c09"></a>『何者帝釋？何者為王？』又復念曰：『人法當眴，而 <a class="t" id="t0809c10"></a>俱不眴？』各懷愕然，無以別之。天帝見諸天 <a class="t" id="t0809c11"></a>有疑心，復念言：『我當留王使住，然後乃 <a class="t" id="t0809c12"></a>寤耳。』帝釋謂諸天子：『卿等欲使我留王 <a class="t" id="t0809c13"></a>住此不？』諸天子曰：『實欲使住。』天帝謂荏：『大 <a class="t" id="t0809c14"></a>王！可住此不，我當供給五欲。』因是諸天乃 <a class="t" id="t0809c15"></a>識。</p>
<p><a class="t-linehead" id="t-linehead0809c15"></a>「人王白天帝曰：『正爾，便為給賜已，願 <a class="t" id="t0809c16"></a>諸天子壽命無極。』賓主請讓。如是至三，帝釋 <a class="t" id="t0809c17"></a>謂王：『何以不住？』王答曰：『我當出家修道，今 <a class="t" id="t0809c18"></a>在天上無緣學道。』天帝曰：『胡為作道？』王 <a class="t" id="t0809c19"></a>曰：『被父王遺令，若白髮生，法當出家。』釋 <a class="t" id="t0809c20"></a>聞遺令入道，默然不對。王於天上，須臾之 <a class="t" id="t0809c21"></a>間，五欲自恣，方之世間已十二年。王將欲 <a class="t" id="t0809c22"></a>別，與諸天子說審諦法。釋勅侍御：『汝送 <a class="t" id="t0809c23"></a>荏王還於本國。』侍御受教，即嚴駕，駕訖，白 <a class="t" id="t0809c24"></a>王曰：『王可上車。』於是，王便與帝釋及諸天 <a class="t" id="t0809c25"></a>子誥別，即上車，循本道而歸，到蜜 <span class="gaiji">［口＊提］ <!--gaiji,,1[口*提],2&#x20F6E;,3--></span> <a class="t" id="t0809c26"></a>羅宮，侍御即還天上。王下數日，復勅劫北： <a class="t" id="t0809c27"></a>『若見白髮，便白我。』數日之中，頭上白髮， <a class="t" id="t0809c28"></a>劫比以金鑷拔白髮，置王手中。王見已，便 <a class="t" id="t0809c29"></a>說偈曰：</p>
<a class="t" id="t0810a01"></a>
<blockquote class="gatha">
<p>「『我身頭上，　　生此毀莊，　　身使來召， <a class="t" id="t0810a02"></a><br>
　入道時到。』</p>
</blockquote>
<a class="t" id="t0810a03"></a>
<p><a class="t-linehead" id="t-linehead0810a03"></a>「王心念：『我已極人五欲，今當出家，剃鬚髮， <a class="t" id="t0810a04"></a>被法服。』王即召太子善盡告曰：『吾白髮已 <a class="t" id="t0810a05"></a>出，世間五欲吾已厭之，當求天欲，當下 <a class="t" id="t0810a06"></a>鬚髮，被法服，出家入道。童子！今以國事付 <a class="t" id="t0810a07"></a>汝，好養劫北。若白髮出者，以國付太子， <a class="t" id="t0810a08"></a>出家入道，童子！今以此聖王位累汝，莫使 <a class="t" id="t0810a09"></a>種斷，種斷者，便為邊地人也。』」</p>
<p><a class="t-linehead" id="t-linehead0810a09"></a>佛語阿難：「荏 <a class="t" id="t0810a10"></a>王即付太子國政，給劫北田業已，於此 <a class="t" id="t0810a11"></a>城園地，下鬚髮，被法服，出家修道。修道之 <a class="t" id="t0810a12"></a>後於七日中，輪、珠化去，象、馬、玉女、長者、將軍， <a class="t" id="t0810a13"></a>皆悉無常。王於園中八萬四千歲，行四梵行： <a class="t" id="t0810a14"></a>慈、悲、喜、護，命終生梵天。其後善盡王不承 <a class="t" id="t0810a15"></a>父業，正法替廢，由是七寶不復來應，善行 <a class="t" id="t0810a16"></a>不繼，五減遂至，人民短命、薄色、少力、多病、無 <a class="t" id="t0810a17"></a>智，五減以至，轉復貧困，困窮竊盜相糺，詣 <a class="t" id="t0810a18"></a>王啟曰：『此人不與取。』王即勅外行刑國人。 <a class="t" id="t0810a19"></a>聞不與取，王輒殺之，皆咸其惡，各興利刀； <a class="t" id="t0810a20"></a>刀自此始造，由是殺生從此起，便有兩 <a class="t" id="t0810a21"></a>惡出。次復婬犯他妻；夫主共諍，自言我不，便 <a class="t" id="t0810a22"></a>成四惡；兩舌遘鬪，是為五惡；鬪則相罵，是 <a class="t" id="t0810a23"></a>為六惡；言不至誠，是為七惡；嫉他和合，是 <a class="t" id="t0810a24"></a>為八惡；含忿色變，是為九惡；心懷疑亂，是 <a class="t" id="t0810a25"></a>為十惡。十惡已具，五減轉增。」</p>
<p><a class="t-linehead" id="t-linehead0810a25"></a>佛語阿難：「欲知 <a class="t" id="t0810a26"></a>爾時大天王在賢劫初興者不？則我是也。 <a class="t" id="t0810a27"></a>阿難！欲知爾時八萬四千年王名荏，治政 <a class="t" id="t0810a28"></a>無枉者，則汝是也。欲知爾時最後名善盡 <a class="t" id="t0810a29"></a>王，暴逆不道，斷聖王種者，調達是也。阿難！ <a class="t" id="t0810b01"></a>汝於往時，承繼大天轉輪聖王之善嗣，使 <a class="t" id="t0810b02"></a>其紹立不絕者，汝之功也。如法，非不如法。 <a class="t" id="t0810b03"></a>阿難！我今是無上法王，今我遺無上善法， <a class="t" id="t0810b04"></a>慇懃囑累汝。汝是釋種子，莫作邊地人，莫 <a class="t" id="t0810b05"></a>為斷種行。」</p>
<p><a class="t-linehead" id="t-linehead0810b05"></a>阿難問佛：「何以故當作斷種 <a class="t" id="t0810b06"></a>行？」</p>
<p><a class="t-linehead" id="t-linehead0810b06"></a>佛語阿難：「大天王雖行善法，未得漏 <a class="t" id="t0810b07"></a>盡出世間，未得度，未得斷欲，未得破 <a class="t" id="t0810b08"></a>二十億結，六十二見未除，三垢未淨，未 <a class="t" id="t0810b09"></a>得神通，未得解脫真道，不得涅槃，大 <a class="t" id="t0810b10"></a>天所行善法，不過生梵天。</p>
<p><a class="t-linehead" id="t-linehead0810b10"></a>「阿難！我明 <a class="t" id="t0810b11"></a>法究竟無為，我法得到真際，天、人之上，我 <a class="t" id="t0810b12"></a>法無漏、無欲、減沒度、通解脫、真沙門、至涅槃。 <a class="t" id="t0810b13"></a>阿難！我今以是無上道法，慇懃囑累汝，莫 <a class="t" id="t0810b14"></a>增減我法，莫作邊地人也！若有現行聲 <a class="t" id="t0810b15"></a>聞，阿難！設有斷此法者，便為邊地人也。 <a class="t" id="t0810b16"></a>若能興此法者，便為佛長子，即為眷屬成 <a class="t" id="t0810b17"></a>就。阿難！汝當成就眷屬，莫作滅族行。阿 <a class="t" id="t0810b18"></a>難！我前後所說法，盡囑累汝。汝當學是。」</p>
<p><a class="t-linehead" id="t-linehead0810b18"></a>佛 <a class="t" id="t0810b19"></a>說是已，阿難歡喜奉行。</p>
<a class="t" id="t0810b20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
