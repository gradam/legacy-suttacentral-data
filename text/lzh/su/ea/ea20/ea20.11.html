<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea20.11">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">20.11</span> <span class="mirror-right">（一一）</span>
</h1>
</div>
<p><a class="t-linehead" id="t-linehead0601a10"></a>聞如是：</p>
<p>一時，佛在舍衛國祇樹給孤獨 <a class="t" id="t0601a11"></a>園。</p>
<p><a class="t-linehead" id="t-linehead0601a11"></a>爾時，世尊告諸比丘：「教二人作善不可 <a class="t" id="t0601a12"></a>得報恩。云何為二？所謂父母也。若復，比丘！ <a class="t" id="t0601a13"></a>有人以父著左肩上，以母著右肩上，至千 <a class="t" id="t0601a14"></a>萬歲，衣被、飯食、床蓐臥具、病瘦醫藥，即於 <a class="t" id="t0601a15"></a>肩上放於屎溺，猶不能得報恩。比丘當 <a class="t" id="t0601a16"></a>知，父母恩重，抱之、育之，隨時將護，不失時 <a class="t" id="t0601a17"></a>節，得見日月。以此方便，知此恩難報。是 <a class="t" id="t0601a18"></a>故，諸比丘！當供養父母，常當孝順，不失時 <a class="t" id="t0601a19"></a>節。如是，諸比丘！當作是學。」</p>
<p><a class="t-linehead" id="t-linehead0601a19"></a>爾時，諸比丘聞 <a class="t" id="t0601a20"></a>佛所說，歡喜奉行。</p>
<a class="t" id="t0601a21"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
