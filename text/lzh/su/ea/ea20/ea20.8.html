<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea20.8">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">20.8</span> <span class="mirror-right">（八）</span>
</h1>
</div>
<p><a class="t-linehead" id="t-linehead0600b17"></a>聞如是：</p>
<p>一時，佛在舍衛國祇樹給孤獨 <a class="t" id="t0600b18"></a>園。</p>
<p><a class="t-linehead" id="t-linehead0600b18"></a>爾時，世尊告諸比丘：「若有阿練比丘在 <a class="t" id="t0600b19"></a>閑靜處，不在眾中，恒當恭敬，發歡喜心。若 <a class="t" id="t0600b20"></a>復阿練比丘在閑靜處，無有恭敬，不發歡 <a class="t" id="t0600b21"></a>喜心，正使在大眾中，為人所論、不知阿練 <a class="t" id="t0600b22"></a>之法，云：『此阿練比丘無恭敬心，不發歡喜！』</p>
<a class="t" id="t0600b23"></a>
<p><a class="t-linehead" id="t-linehead0600b23"></a>「復次，比丘！阿練比丘在閑靜處，不在眾中， <a class="t" id="t0600b24"></a>常當精進，莫有懈慢，悉當解了諸法之要。 <a class="t" id="t0600b25"></a>若復阿練比丘在閑靜之處，有懈慢心，作 <a class="t" id="t0600b26"></a>諸惡行，彼在眾中，為人所論：『此阿練比丘 <a class="t" id="t0600b27"></a>懈怠，無有精進。』是故，比丘！阿練比丘在閑 <a class="t" id="t0600b28"></a>靜處，不在眾中，常當下意發歡喜心，莫 <a class="t" id="t0600b29"></a>有懈慢、無有恭敬，念行精進，意不移轉， <a class="t" id="t0600c01"></a>於諸善法，悉當具足。如是，諸比丘！當作是 <a class="t" id="t0600c02"></a>學。」</p>
<p><a class="t-linehead" id="t-linehead0600c02"></a>爾時，諸比丘聞佛所說，歡喜奉行。</p>
<a class="t" id="t0600c03"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
