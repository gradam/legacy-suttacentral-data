<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="ea28.1">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left">Chapter 28</span> <span class="mirror-right">聲聞品第二十八</span></p>
<h1 class="mirror-row">
<span class="mirror-left">28.1</span> <span class="mirror-right">（一）</span>
</h1>
</div>
<a class="t" id="t0646c23"></a> <a class="t" id="t0646c24"></a> <a class="t" id="t0646c25"></a>
<p class="suttainfo"><span class="t-juanname">增壹阿含經卷第二十</span><br>
<a class="t" id="t0646c26"></a> <a class="t" id="t0646c27"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0646c28"></a> <a class="t" id="t0646c29"></a>
<p><a class="t-linehead" id="t-linehead0646c29"></a>聞如是：</p>
<p>一時，佛在羅閱城迦蘭陀竹園 <a class="t" id="t0647a01"></a>所，與大比丘眾五百人俱。</p>
<p><a class="t-linehead" id="t-linehead0647a01"></a>是時，四大聲聞集 <a class="t" id="t0647a02"></a>在一處，而作是說：「我等共觀此羅閱城中， <a class="t" id="t0647a03"></a>誰有不供奉佛、法、眾作功德者，由來無信 <a class="t" id="t0647a04"></a>者，當勸令信如來、法、僧。」尊者 <span class="corr" title="[目大&gt;大目]">大目</span> 揵連、尊 <a class="t" id="t0647a05"></a>者迦葉、尊者阿那律、尊者賓頭盧。</p>
<p><a class="t-linehead" id="t-linehead0647a05"></a>爾時，有長 <a class="t" id="t0647a06"></a>者名跋提，饒財多寶，不可稱計：金、銀、珍寶、 <a class="t" id="t0647a07"></a>硨 <span class="gaiji">璩 <!--gaiji,璩,1[(王*巨)/木],2&#x249B2;,3--></span>、瑪瑙、真珠、虎魄、象馬、車乘、奴婢、僕從，皆 <a class="t" id="t0647a08"></a>悉備具。又復慳貪不肯布施，於佛、法、眾無 <a class="t" id="t0647a09"></a>有毫釐之善，無有篤信，故福已盡，更不造 <a class="t" id="t0647a10"></a>新，恒懷邪見：無施、無福、亦無受者，亦無 <a class="t" id="t0647a11"></a>今世、後世、善惡之報，亦無父母及得阿羅漢 <a class="t" id="t0647a12"></a>者，亦復無有而取證者。彼長者有七重門， <a class="t" id="t0647a13"></a>門門有守人，不得使乞者詣門，復以鐵 <a class="t" id="t0647a14"></a>籠絡覆中庭中，恐有飛鳥來至庭中。</p>
<p><a class="t-linehead" id="t-linehead0647a14"></a>長 <a class="t" id="t0647a15"></a>者有姊名難陀，亦復慳貪不肯惠施，不 <a class="t" id="t0647a16"></a>種功德之本，故者已滅，更不造新，亦懷邪 <a class="t" id="t0647a17"></a>見：無施、無福、亦無受者，亦無今世、後世、善 <a class="t" id="t0647a18"></a>惡之報，亦無父母、得阿羅漢，亦復無有而 <a class="t" id="t0647a19"></a>取證者。難陀門戶亦有七重，亦有守門人， <a class="t" id="t0647a20"></a>不令有來乞者，亦復以鐵籠覆上，不使 <a class="t" id="t0647a21"></a>飛鳥來入家中。「我等今日可使難陀母篤 <a class="t" id="t0647a22"></a>信佛、法、眾。」</p>
<p><a class="t-linehead" id="t-linehead0647a22"></a>爾時，拔提長者清旦食餅。是時， <a class="t" id="t0647a23"></a>尊者阿那律到時，著衣持鉢，便從長者舍 <a class="t" id="t0647a24"></a>地中踊出，舒鉢向長者。是時，長者極懷 <a class="t" id="t0647a25"></a>愁憂，即授少許餅與阿那律。是時，阿那律 <a class="t" id="t0647a26"></a>得餅已，還詣所在。</p>
<p><a class="t-linehead" id="t-linehead0647a26"></a>是時，長者便興瞋恚，語 <a class="t" id="t0647a27"></a>守門人言：「我有教勅：『無令有人入門內。』 <a class="t" id="t0647a28"></a>何故使人來入？」時，守門者報曰：「門閤牢固，不 <a class="t" id="t0647a29"></a>知此道士為從何來？」爾時，長者默然不言。</p>
<a class="t" id="t0647b01"></a>
<p><a class="t-linehead" id="t-linehead0647b01"></a>時，長者已食餅竟，次食魚肉。尊者大迦葉著 <a class="t" id="t0647b02"></a>衣持鉢，詣長者家，從地中踊出，舒鉢向 <a class="t" id="t0647b03"></a>長者。時，長者甚懷愁憂，授 <span class="corr" title="[小&gt;少] cf.【麗】">少</span> 許魚肉與之。 <a class="t" id="t0647b04"></a>是時，迦葉得肉，便於彼沒，還歸所在。</p>
<p><a class="t-linehead" id="t-linehead0647b04"></a>是時， <a class="t" id="t0647b05"></a>長者倍復瞋恚，語守門者言：「我先有教令：『不 <a class="t" id="t0647b06"></a>使人入家中。』何故復使二沙門入家乞食？」 <a class="t" id="t0647b07"></a>時，守門人報曰：「我等不見此沙門為從何 <a class="t" id="t0647b08"></a>來入？」</p>
<p><a class="t-linehead" id="t-linehead0647b08"></a>長者報曰：「此禿頭沙門善於幻術，狂 <a class="t" id="t0647b09"></a>惑世人，無有正行。」</p>
<p><a class="t-linehead" id="t-linehead0647b09"></a>爾時，長者婦去長者不 <a class="t" id="t0647b10"></a>遠而坐觀之。然此長者婦是質多長者妹， <a class="t" id="t0647b11"></a>從摩師山中取之。時，婦語長者言：「可自護 <a class="t" id="t0647b12"></a>口，勿作是語，言：『沙門學於幻術。』所以然 <a class="t" id="t0647b13"></a>者，此諸沙門有大威神，所以來至長者家 <a class="t" id="t0647b14"></a>者，多所饒益。長者！竟識先前比丘者乎？」</p>
<p><a class="t-linehead" id="t-linehead0647b14"></a>長 <a class="t" id="t0647b15"></a>者報曰：「我不識之。」</p>
<p><a class="t-linehead" id="t-linehead0647b15"></a>時婦報言：「長者！頗聞迦 <a class="t" id="t0647b16"></a>毘羅衛國斛淨王子名阿那律，當生之時， <a class="t" id="t0647b17"></a>此地六變震動，遶舍一由旬內，伏藏自出？」</p>
<a class="t" id="t0647b18"></a>
<p><a class="t-linehead" id="t-linehead0647b18"></a>長者報言：「我聞有阿那律，然不見之耳。」</p>
<p><a class="t-linehead" id="t-linehead0647b18"></a>時， <a class="t" id="t0647b19"></a>婦語長者言：「此豪族之子，捨居家已，出家 <a class="t" id="t0647b20"></a>學道，修於梵行，得阿羅漢道，天眼第一，無 <a class="t" id="t0647b21"></a>有出者。然如來亦說：『我弟子中天眼第一， <a class="t" id="t0647b22"></a>所謂阿那律比丘是。』次第二比丘來入乞者， <a class="t" id="t0647b23"></a>為識不乎？」</p>
<p><a class="t-linehead" id="t-linehead0647b23"></a>長者報言：「我不識之。」</p>
<p><a class="t-linehead" id="t-linehead0647b23"></a>其婦語 <a class="t" id="t0647b24"></a>言：「長者！頗聞此羅閱城內大梵志名迦毘羅， <a class="t" id="t0647b25"></a>饒財多寶，不可稱計，有九百九十九頭耕 <a class="t" id="t0647b26"></a>牛田作？」</p>
<p><a class="t-linehead" id="t-linehead0647b26"></a>長者報言：「我躬自見此梵志身。」</p>
<p><a class="t-linehead" id="t-linehead0647b26"></a>其 <a class="t" id="t0647b27"></a>婦報言：「長者！頗聞彼梵志息，名曰比波羅 <a class="t" id="t0647b28"></a>耶檀那，身作金色，婦名婆陀，女中殊勝者， <a class="t" id="t0647b29"></a>設舉紫磨金在前猶黑比白？」</p>
<p><a class="t-linehead" id="t-linehead0647b29"></a>長者報言：「我 <a class="t" id="t0647c01"></a>聞此梵志有子，名曰比波羅耶檀那，然復不 <a class="t" id="t0647c02"></a>見。」</p>
<p><a class="t-linehead" id="t-linehead0647c02"></a>其婦報言：「向者，後來比丘即是。其身捨 <a class="t" id="t0647c03"></a>此玉女之寶，出家學道，今得阿羅漢，恒行頭 <a class="t" id="t0647c04"></a>陀，諸有頭陀之行具足法者，無有出尊 <a class="t" id="t0647c05"></a>迦葉上也。世尊亦說：『我弟子中第一比丘頭 <a class="t" id="t0647c06"></a>陀行者，所謂大迦葉是。』今長者快得善利，乃 <a class="t" id="t0647c07"></a>使賢聖之人來至此間乞食。我觀此義已， <a class="t" id="t0647c08"></a>故作是言：『善自護口，莫誹謗賢聖之人，言 <a class="t" id="t0647c09"></a>作幻化。』此釋迦弟子皆有神德，當說此語。」</p>
<a class="t" id="t0647c10"></a>
<p><a class="t-linehead" id="t-linehead0647c10"></a>時，尊者大目揵連著衣持鉢，飛騰虛空，詣 <a class="t" id="t0647c11"></a>長者家，破此鐵籠，落在虛空中，結跏趺坐。</p>
<a class="t" id="t0647c12"></a>
<p><a class="t-linehead" id="t-linehead0647c12"></a>是時，跋提長者見目犍連在虛空中坐，便 <a class="t" id="t0647c13"></a>懷恐怖，而作是說：「汝是天耶？」</p>
<p><a class="t-linehead" id="t-linehead0647c13"></a>目連報言：「我 <a class="t" id="t0647c14"></a>非天也。」</p>
<p><a class="t-linehead" id="t-linehead0647c14"></a>長者問言：「汝是乾沓惒耶？」</p>
<p><a class="t-linehead" id="t-linehead0647c14"></a>目連報言： <a class="t" id="t0647c15"></a>「我非乾沓惒。」</p>
<p><a class="t-linehead" id="t-linehead0647c15"></a>長者問言：「汝是鬼耶？」</p>
<p><a class="t-linehead" id="t-linehead0647c15"></a>目連報 <a class="t" id="t0647c16"></a>言：「我非鬼也。」</p>
<p><a class="t-linehead" id="t-linehead0647c16"></a>長者問言：「汝是羅剎噉人鬼 <a class="t" id="t0647c17"></a>耶？」</p>
<p><a class="t-linehead" id="t-linehead0647c17"></a>目連報言：「我亦非羅剎噉人鬼也。」</p>
<p><a class="t-linehead" id="t-linehead0647c17"></a>是時， <a class="t" id="t0647c18"></a>跋提長者便說此偈：</p>
<a class="t" id="t0647c19"></a>
<blockquote class="gatha">
<p>「為天乾沓惒？　　羅剎鬼神耶？ <a class="t" id="t0647c20"></a><br>
又言非是天，　　羅剎鬼神者。 <a class="t" id="t0647c21"></a><br>
不似乾沓惒，　　方域所遊行， <a class="t" id="t0647c22"></a><br>
汝今名何等？　　我今欲得知？」</p>
</blockquote>
<a class="t" id="t0647c23"></a>
<p><a class="t-linehead" id="t-linehead0647c23"></a>爾時，目連復以偈報曰：</p>
<a class="t" id="t0647c24"></a>
<blockquote class="gatha">
<p>「非天乾沓惒，　　非鬼羅剎種， <a class="t" id="t0647c25"></a><br>
三世得解脫，　　今我是人身。 <a class="t" id="t0647c26"></a><br>
所可降伏魔，　　成於無上道， <a class="t" id="t0647c27"></a><br>
師名釋迦文，　　我名大目連。」</p>
</blockquote>
<a class="t" id="t0647c28"></a>
<p><a class="t-linehead" id="t-linehead0647c28"></a>是時，跋提長者語目連言：「比丘！何所教勅？」</p>
<a class="t" id="t0647c29"></a>
<p><a class="t-linehead" id="t-linehead0647c29"></a>目連報言：「我今欲與汝說法，善思念之。」</p>
<p><a class="t-linehead" id="t-linehead0647c29"></a>時， <a class="t" id="t0648a01"></a>長者復作是念：「此諸道士長夜著於飲食，然 <a class="t" id="t0648a02"></a>今欲論者，正當論飲食耳。若當從我索 <a class="t" id="t0648a03"></a>食者，我當言無也。」然復作是念：「我今少多 <a class="t" id="t0648a04"></a>聽此人所說。」爾時，目連知長者心中所念，便 <a class="t" id="t0648a05"></a>說此偈：</p>
<a class="t" id="t0648a06"></a>
<blockquote class="gatha">
<p>「如來說二施，　　法施及財施， <a class="t" id="t0648a07"></a><br>
今當說法施，　　專心一意聽。」</p>
</blockquote>
<a class="t" id="t0648a08"></a>
<p><a class="t-linehead" id="t-linehead0648a08"></a>是時，長者聞當說法施，便懷歡喜，語目連 <a class="t" id="t0648a09"></a>言：「願時演說，聞當知之。」</p>
<p><a class="t-linehead" id="t-linehead0648a09"></a>目連報言：「長者當 <a class="t" id="t0648a10"></a>知，如來說五事大施，盡形壽當念修行。」</p>
<a class="t" id="t0648a11"></a>
<p><a class="t-linehead" id="t-linehead0648a11"></a>時，長者復作是念：「目連向者欲說法施行， <a class="t" id="t0648a12"></a>今復言有五大施。」是時，目連知長者心中所 <a class="t" id="t0648a13"></a>念，復告長者言：「如來說有二大施。所謂法 <a class="t" id="t0648a14"></a>施、財施。我今當說法施，不說財施。」</p>
<p><a class="t-linehead" id="t-linehead0648a14"></a>長者報 <a class="t" id="t0648a15"></a>言：「何者是五大施？」</p>
<p><a class="t-linehead" id="t-linehead0648a15"></a>目連報言：「一者不得殺 <a class="t" id="t0648a16"></a>生，此名為大施，長者！當盡形壽修行之。二 <a class="t" id="t0648a17"></a>者不盜，名為大施，當盡形壽修行。不婬、 <a class="t" id="t0648a18"></a>不妄語、不飲酒，當盡形壽而修行之。是謂， <a class="t" id="t0648a19"></a>長者！有此五大施，當念修行。」</p>
<p><a class="t-linehead" id="t-linehead0648a19"></a>是時，跋提長者 <a class="t" id="t0648a20"></a>聞此語已，極懷歡喜，而作是念：「釋迦文佛 <a class="t" id="t0648a21"></a>所說甚妙，今所演說者，乃不用寶物，如 <a class="t" id="t0648a22"></a>我今日不堪殺生，此可得奉行。又我家中 <a class="t" id="t0648a23"></a>饒財多寶，終不偷盜，此亦是我之所行。又我 <a class="t" id="t0648a24"></a>家中有上妙之女，終不婬他，是我之所行。 <a class="t" id="t0648a25"></a>又我不好妄語之人，何況自當妄語，此亦 <a class="t" id="t0648a26"></a>是我之所行。如今日意不念酒，何況自 <a class="t" id="t0648a27"></a>嘗，此亦是我之所行。」是時，長者語目連言： <a class="t" id="t0648a28"></a>「此五施者我能奉行。」</p>
<p><a class="t-linehead" id="t-linehead0648a28"></a>是時，長者心中作是 <a class="t" id="t0648a29"></a>念：「我今可飯此目連。」長者仰頭語目連言： <a class="t" id="t0648b01"></a>「可屈神下顧，就此而坐。」</p>
<p><a class="t-linehead" id="t-linehead0648b01"></a>是時，目連尋聲下 <a class="t" id="t0648b02"></a>坐。是時，跋提長者躬自辦種種飲食與目 <a class="t" id="t0648b03"></a>連，目連食訖，行淨水，長者作是念：「可持一 <a class="t" id="t0648b04"></a>端 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>奉上目連。」是時，入藏內而選取白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>， <a class="t" id="t0648b05"></a>欲取不好者，便得好者，尋復捨之，而更 <a class="t" id="t0648b06"></a>取 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>，又故爾好，捨之，復更取之。</p>
<p><a class="t-linehead" id="t-linehead0648b06"></a>是時，目連 <a class="t" id="t0648b07"></a>知長者心中所念，便說此偈：</p>
<a class="t" id="t0648b08"></a>
<blockquote class="gatha">
<p>「施與心鬪諍，　　此福賢所棄， <a class="t" id="t0648b09"></a><br>
施時非鬪時，　　可時隨心施。」</p>
</blockquote>
<a class="t" id="t0648b10"></a>
<p><a class="t-linehead" id="t-linehead0648b10"></a>爾時，長者便作是念：「今目連知我心中所念。」 <a class="t" id="t0648b11"></a>便持白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>奉上目連。</p>
<p><a class="t-linehead" id="t-linehead0648b11"></a>是時，目連即與呪願：</p>
<a class="t" id="t0648b12"></a>
<blockquote class="gatha">
<p>「觀察施第一，　　知有賢聖人， <a class="t" id="t0648b13"></a><br>
施中最為上，　　良田生果實。」</p>
</blockquote>
<a class="t" id="t0648b14"></a>
<p><a class="t-linehead" id="t-linehead0648b14"></a>時，目連呪願已，受此白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>，使長者受福無 <a class="t" id="t0648b15"></a>窮。</p>
<p><a class="t-linehead" id="t-linehead0648b15"></a>是時，長者便在一面坐，目連漸與說法妙 <a class="t" id="t0648b16"></a>論，所謂論者：施論、戒論、生天之論，欲不淨想， <a class="t" id="t0648b17"></a>出要為樂。諸佛世尊所說之法，苦、習、盡、道。 <a class="t" id="t0648b18"></a>時，目連盡與說之。即於座上得法眼淨，如 <a class="t" id="t0648b19"></a>極淨之衣易染為色，此跋提長者亦復如 <a class="t" id="t0648b20"></a>是，即於座上得法眼淨，以得法、見法、無 <a class="t" id="t0648b21"></a>有狐疑，而受五戒，自歸佛、法、聖眾。</p>
<p><a class="t-linehead" id="t-linehead0648b21"></a>時，目連 <a class="t" id="t0648b22"></a>以見長者得法眼淨，便說此偈：</p>
<a class="t" id="t0648b23"></a>
<blockquote class="gatha">
<p>「如來所說經，　　根原悉備具， <a class="t" id="t0648b24"></a><br>
眼淨無瑕穢，　　無疑無猶豫。」</p>
</blockquote>
<a class="t" id="t0648b25"></a>
<p><a class="t-linehead" id="t-linehead0648b25"></a>是時，跋提長者白目連曰：「自今已後恒受 <a class="t" id="t0648b26"></a>我請，及四部眾，當供給衣被、飯食、床臥具、病 <a class="t" id="t0648b27"></a>瘦醫藥，無所愛惜。」是時，目連與長者說法 <a class="t" id="t0648b28"></a>已，便從坐起而去。</p>
<p><a class="t-linehead" id="t-linehead0648b28"></a>餘大聲聞，尊者大迦葉、 <a class="t" id="t0648b29"></a>尊者阿那律，語尊者賓頭盧言：「我等已度 <a class="t" id="t0648c01"></a>跋提長者，汝今可往降彼老母難陀。」</p>
<p><a class="t-linehead" id="t-linehead0648c01"></a>賓頭盧 <a class="t" id="t0648c02"></a>報曰：「此事大佳。」</p>
<p><a class="t-linehead" id="t-linehead0648c02"></a>爾時，老母難陀躬作酥餅。爾 <a class="t" id="t0648c03"></a>時，尊者賓頭盧到時，著衣持鉢，入羅閱城 <a class="t" id="t0648c04"></a>乞食，漸漸至老母難陀舍，從地中踊出，舒 <a class="t" id="t0648c05"></a>手持鉢，從老母難陀乞食。是時，老母見 <a class="t" id="t0648c06"></a>賓頭盧已，極懷瞋恚，並作是惡言：「比丘 <a class="t" id="t0648c07"></a>當知，設汝眼脫者，我終不乞汝食也。」</p>
<p><a class="t-linehead" id="t-linehead0648c07"></a>是時， <a class="t" id="t0648c08"></a>賓頭盧即入三昧，使雙眼脫出。是時，母難陀 <a class="t" id="t0648c09"></a>倍復瞋恚，復作惡言：「正使沙門空中倒懸者， <a class="t" id="t0648c10"></a>終不與汝食。」</p>
<p><a class="t-linehead" id="t-linehead0648c10"></a>是時，尊者賓頭盧復以三昧 <a class="t" id="t0648c11"></a>力，在空中倒懸。時，母難陀倍復瞋恚而作 <a class="t" id="t0648c12"></a>惡言：「正使沙門舉身烟出者，我終不與汝食。」</p>
<a class="t" id="t0648c13"></a>
<p><a class="t-linehead" id="t-linehead0648c13"></a>是時，賓頭盧復以三昧力舉身出烟。是時，老 <a class="t" id="t0648c14"></a>母見已，倍復恚怒，而作是語：「正使沙門舉身 <a class="t" id="t0648c15"></a>燃者，我終不與汝食也。」</p>
<p><a class="t-linehead" id="t-linehead0648c15"></a>是時，賓頭盧即以 <a class="t" id="t0648c16"></a>三昧，使身體盡燃。老母見已，復作是語：「正 <a class="t" id="t0648c17"></a>使沙門舉身出水者，我終不與汝食也。」</p>
<p><a class="t-linehead" id="t-linehead0648c17"></a>時， <a class="t" id="t0648c18"></a>賓頭盧復以三昧力，便舉身皆出水。老母 <a class="t" id="t0648c19"></a>見已，復作是語：「正使沙門在我前死者，我 <a class="t" id="t0648c20"></a>終不與汝食也。」</p>
<p><a class="t-linehead" id="t-linehead0648c20"></a>是時，尊者賓頭盧即入滅 <a class="t" id="t0648c21"></a>盡三昧，無出入息，在老母前死。時，老母以 <a class="t" id="t0648c22"></a>不見出入息，即懷恐怖，衣毛皆竪，而作是 <a class="t" id="t0648c23"></a>語：「此沙門釋種子，多所識知，國王所敬， <a class="t" id="t0648c24"></a>設聞在我家死者，必遭官事，恐不免濟。」 <a class="t" id="t0648c25"></a>並作是語：「沙門還活者，我當與沙門食。」是 <a class="t" id="t0648c26"></a>時，賓頭盧即從三昧起。</p>
<p><a class="t-linehead" id="t-linehead0648c26"></a>時，母難陀復作是 <a class="t" id="t0648c27"></a>念：「此餅極大，當更作小者與之。」時，老母 <a class="t" id="t0648c28"></a>取少許麵作餅，餅遂長大。老母見已，復作 <a class="t" id="t0648c29"></a>是念：「此餅極大，當更作小者。然餅遂大，當 <a class="t" id="t0649a01"></a>取先前作者持與之。」便前取之，然復諸餅 <a class="t" id="t0649a02"></a>皆共相連。時，母難陀語賓頭盧曰：「比丘！須 <a class="t" id="t0649a03"></a>食者便自取，何故相嬈乃爾？」</p>
<p><a class="t-linehead" id="t-linehead0649a03"></a>賓頭盧報曰：「大 <a class="t" id="t0649a04"></a>姊當知，我不須食，但須母欲有所說耳。」</p>
<a class="t" id="t0649a05"></a>
<p><a class="t-linehead" id="t-linehead0649a05"></a>母難陀報曰：「比丘！何所戒勅？」</p>
<p><a class="t-linehead" id="t-linehead0649a05"></a>賓頭盧曰：「老 <a class="t" id="t0649a06"></a>母今當知，今持此餅往詣世尊所。若世 <a class="t" id="t0649a07"></a>尊有所戒勅者，我等當共奉行。」</p>
<p><a class="t-linehead" id="t-linehead0649a07"></a>老母報 <a class="t" id="t0649a08"></a>曰：「此事甚快。」</p>
<p><a class="t-linehead" id="t-linehead0649a08"></a>是時，老母躬負此餅從尊者 <a class="t" id="t0649a09"></a>賓頭盧後往至世尊所。到已，頭面禮足，在 <a class="t" id="t0649a10"></a>一面立。</p>
<p><a class="t-linehead" id="t-linehead0649a10"></a>爾時，賓頭盧白世尊曰：「此母難陀 <a class="t" id="t0649a11"></a>是跋提長者姊，慳貪獨食不肯施人。唯願 <a class="t" id="t0649a12"></a>世尊為說篤信之法，使得開解。」</p>
<p><a class="t-linehead" id="t-linehead0649a12"></a>爾時，世尊 <a class="t" id="t0649a13"></a>告母難陀：「汝今持餅施與如來及與比丘 <a class="t" id="t0649a14"></a>僧。」</p>
<p><a class="t-linehead" id="t-linehead0649a14"></a>是時，母難陀即以奉上如來及餘比丘僧。 <a class="t" id="t0649a15"></a>故有遺餘餅在，母難陀白世尊言：「故有 <a class="t" id="t0649a16"></a>殘餅。」</p>
<p><a class="t-linehead" id="t-linehead0649a16"></a>世尊曰：「更飯佛、比丘僧。」</p>
<p><a class="t-linehead" id="t-linehead0649a16"></a>母難陀受 <a class="t" id="t0649a17"></a>佛教令，復持此餅飯佛及比丘僧。然後復 <a class="t" id="t0649a18"></a>故有餅在。是時，世尊告母難陀：「汝今當持 <a class="t" id="t0649a19"></a>此餅與比丘尼眾、優婆塞、優婆夷眾。」</p>
<p><a class="t-linehead" id="t-linehead0649a19"></a>然故 <a class="t" id="t0649a20"></a>有餅在，世尊告曰：「可持此餅施與諸貧窮 <a class="t" id="t0649a21"></a>者。」</p>
<p><a class="t-linehead" id="t-linehead0649a21"></a>然故有餅在，世尊告曰：「可持此餅棄于 <a class="t" id="t0649a22"></a>淨地，若著極清淨水中。所以然者，我終 <a class="t" id="t0649a23"></a>不見沙門、婆羅門、天及人民能消此餅，除 <a class="t" id="t0649a24"></a>如來、至真、等正覺。」</p>
<p><a class="t-linehead" id="t-linehead0649a24"></a>對曰：「如是。世尊！」是時，母難 <a class="t" id="t0649a25"></a>陀即以此餅，捨著淨水中，即時火焰起。母 <a class="t" id="t0649a26"></a>難陀見已，尋懷恐懼，往至世尊所，頭面禮 <a class="t" id="t0649a27"></a>足，在一面坐。</p>
<p><a class="t-linehead" id="t-linehead0649a27"></a>是時，世尊漸與說法，所謂論 <a class="t" id="t0649a28"></a>者：施論、戒論、 <span class="corr" title="[在&gt;生]">生</span> 天之論，欲不淨想，漏為穢污， <a class="t" id="t0649a29"></a>出家為要。爾時，世尊以見母難陀心意開 <a class="t" id="t0649b01"></a>解，諸佛世尊常所說法，苦、習、盡、道，爾時世 <a class="t" id="t0649b02"></a>尊盡與母難陀說之。</p>
<p><a class="t-linehead" id="t-linehead0649b02"></a>是時，老母即於座上 <a class="t" id="t0649b03"></a>得法眼淨，猶如白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>易染為色。此亦如是， <a class="t" id="t0649b04"></a>時母難陀諸塵垢盡，得法眼淨。彼以得法、 <a class="t" id="t0649b05"></a>成法無有 <span class="corr" title="[孤&gt;狐]">狐</span> 疑，已度猶豫，得無所畏，而 <a class="t" id="t0649b06"></a>承事三尊，受持五戒。爾時，世尊重與說法，使 <a class="t" id="t0649b07"></a>發歡喜。</p>
<p><a class="t-linehead" id="t-linehead0649b07"></a>爾時，難陀白世尊曰：「自今已後， <a class="t" id="t0649b08"></a>使四部之眾在我家取施，自今已去恒常 <a class="t" id="t0649b09"></a>布施，修諸功德，奉諸賢聖。」即從坐起， <a class="t" id="t0649b10"></a>頭面禮足，便退而去。</p>
<p><a class="t-linehead" id="t-linehead0649b10"></a>是時，跋提長者及母難 <a class="t" id="t0649b11"></a>陀，有弟名曰優婆迦尼，是阿闍世王少小 <a class="t" id="t0649b12"></a>同好，極相愛念。爾時，優婆迦尼長者經營田 <a class="t" id="t0649b13"></a>作，聞兄跋提及姊難陀受如來法化，聞已， <a class="t" id="t0649b14"></a>歡喜 <span class="corr" title="[誦&gt;踊]">踊</span> 躍，不能自勝，七日之中不復睡眠， <a class="t" id="t0649b15"></a>亦不飲食。是時，長者辦田作已，還詣羅閱 <a class="t" id="t0649b16"></a>城中道，復作是念：「我今先至世尊所，然後 <a class="t" id="t0649b17"></a>到家。」爾時，長者往至世尊所，頭面禮足，在 <a class="t" id="t0649b18"></a>一面坐。</p>
<p><a class="t-linehead" id="t-linehead0649b18"></a>爾時，長者白世尊曰：「我兄跋提及 <a class="t" id="t0649b19"></a>姊難陀，受如來法化乎？」</p>
<p><a class="t-linehead" id="t-linehead0649b19"></a>世尊告曰：「如是，長 <a class="t" id="t0649b20"></a>者！今跋提、難陀以見四諦，修諸善法。」</p>
<p><a class="t-linehead" id="t-linehead0649b20"></a>爾時， <a class="t" id="t0649b21"></a>優婆迦尼長者白世尊曰：「我等居門極獲大 <a class="t" id="t0649b22"></a>利。」</p>
<p><a class="t-linehead" id="t-linehead0649b22"></a>世尊告曰：「如是，長者！如汝所言，汝今父 <a class="t" id="t0649b23"></a>母極獲大利，種後世之福。」</p>
<p><a class="t-linehead" id="t-linehead0649b23"></a>爾時，世尊與長 <a class="t" id="t0649b24"></a>者說微妙之法，長者聞法已，即從坐起，頭 <a class="t" id="t0649b25"></a>面禮足，便退而去。往詣王阿闍世所，在一面 <a class="t" id="t0649b26"></a>坐。</p>
<p><a class="t-linehead" id="t-linehead0649b26"></a>爾時，王問長者曰：「汝兄及姊受如來化 <a class="t" id="t0649b27"></a>耶？」</p>
<p><a class="t-linehead" id="t-linehead0649b27"></a>對曰：「如是。大王！」</p>
<p><a class="t-linehead" id="t-linehead0649b27"></a>王聞此語，歡喜踊躍，不 <a class="t" id="t0649b28"></a>能自勝，即擊鍾鳴鼓，告勅城內：「自今已 <a class="t" id="t0649b29"></a>後，無令事佛之家有所貲輸，亦使事佛之 <a class="t" id="t0649c01"></a>人來迎去送。所以然者，此皆是我道法兄 <a class="t" id="t0649c02"></a>弟。」</p>
<p><a class="t-linehead" id="t-linehead0649c02"></a>爾時，王阿闍世出種種飲食持與長者， <a class="t" id="t0649c03"></a>時長者便作是念：「我竟不聞世尊說夫優 <a class="t" id="t0649c04"></a>婆塞之法，為應食何等食？應飲何等漿？我 <a class="t" id="t0649c05"></a>今先往至世尊所，問此義，然後當食。」</p>
<p><a class="t-linehead" id="t-linehead0649c05"></a>爾時， <a class="t" id="t0649c06"></a>長者告左右一人曰：「汝往至世尊所。到已， <a class="t" id="t0649c07"></a>頭面禮足，持我聲而白世尊云：『優婆迦 <a class="t" id="t0649c08"></a>尼長者白世尊曰：「夫賢者之法當持幾戒？ <a class="t" id="t0649c09"></a>又犯幾戒非清信士？當應食何等食？飲何 <a class="t" id="t0649c10"></a>等漿？」』」</p>
<p><a class="t-linehead" id="t-linehead0649c10"></a>爾時，彼人受長者教，往至世尊所，頭 <a class="t" id="t0649c11"></a>面禮足，在一面立。爾時，彼人持長者名，白 <a class="t" id="t0649c12"></a>世尊曰：「夫清信士之法應持幾戒？犯幾戒 <a class="t" id="t0649c13"></a>非優婆塞？又應食何等食？飲何等漿？」</p>
<p><a class="t-linehead" id="t-linehead0649c13"></a>世尊 <a class="t" id="t0649c14"></a>告曰：「汝今當知食有二種，有可親近，有 <a class="t" id="t0649c15"></a>不可親近。云何為二？若親近食時，起不善 <a class="t" id="t0649c16"></a>法，善法有損，此食不可親近；若得食時，善 <a class="t" id="t0649c17"></a>法增益，不善法損，此食可親近。漿亦有二 <a class="t" id="t0649c18"></a>事，若得漿時，起不善法，善法有損，此不 <a class="t" id="t0649c19"></a>可親近；若得漿時，不善法損，善法有益，此 <a class="t" id="t0649c20"></a>可親近。夫清信士之法，限戒有五，其中能 <a class="t" id="t0649c21"></a>持一戒、二戒、三戒、四戒，乃至五戒，皆當持 <a class="t" id="t0649c22"></a>之。當再三問，能持者使持之；若清信士犯 <a class="t" id="t0649c23"></a>一戒已，身壞命終，生地獄中。若復清信士 <a class="t" id="t0649c24"></a>奉持一戒，生善處天上，何況二、三、四、五？」是 <a class="t" id="t0649c25"></a>時，彼人從佛受教已，頭面禮足，便退而去。</p>
<a class="t" id="t0649c26"></a>
<p><a class="t-linehead" id="t-linehead0649c26"></a>彼人去不遠，是時世尊告諸比丘：「自今已 <a class="t" id="t0649c27"></a>後，聽授優婆塞五戒及三自歸。若比丘欲 <a class="t" id="t0649c28"></a>授清信士、女戒時，教使露臂、叉手合掌，教 <a class="t" id="t0649c29"></a>稱姓名，歸佛、法、眾；再三教稱姓名，歸佛、法、 <a class="t" id="t0650a01"></a>眾，復更自稱；『我今已歸佛，歸法，歸比丘僧。』 <a class="t" id="t0650a02"></a>如釋迦文佛最初五百賈客受三自歸，盡 <a class="t" id="t0650a03"></a>形壽不殺、不盜、不婬、不欺、不飲酒。若持一戒， <a class="t" id="t0650a04"></a>餘封四戒；若受二戒，餘封三戒；若受三戒， <a class="t" id="t0650a05"></a>餘封二戒；若受四戒，餘封一戒；若受五戒， <a class="t" id="t0650a06"></a>當具足持之。」</p>
<p><a class="t-linehead" id="t-linehead0650a06"></a>爾時，諸比丘聞佛所說，歡喜 <a class="t" id="t0650a07"></a>奉行。</p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
