<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea42.2">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">42.2</span> <span class="mirror-right">（二）泥黎</span>
</h1>
</div>
<p><a class="t-linehead" id="t-linehead0747c05"></a>聞如是：</p>
<p>一時，佛在舍衛國祇樹給孤獨 <a class="t" id="t0747c06"></a>園。</p>
<p><a class="t-linehead" id="t-linehead0747c06"></a>爾時，世尊告諸比丘：「有八大地獄。云何 <a class="t" id="t0747c07"></a>為八？一者還活地獄，二者黑繩地獄，三者 <a class="t" id="t0747c08"></a>等害地獄，四者涕哭地獄，五者大涕哭地 <a class="t" id="t0747c09"></a>獄，六者阿鼻地獄，七者炎地獄，八者大炎地 <a class="t" id="t0747c10"></a>獄。如是，比丘！八大地獄。」</p>
<p><a class="t-linehead" id="t-linehead0747c10"></a>爾時，世尊便說此 <a class="t" id="t0747c11"></a>偈：</p>
<a class="t" id="t0747c12"></a>
<blockquote class="gatha">
<p>「還活及黑繩，　　等害二涕哭， <a class="t" id="t0747c13"></a><br>
五逆阿鼻獄，　　炎大炎地獄。 <a class="t" id="t0747c14"></a><br>
此名八地獄，　　其中不可處， <a class="t" id="t0747c15"></a><br>
皆由惡行本，　　十六隔子圍。 <a class="t" id="t0747c16"></a><br>
然彼鐵獄上，　　為火之所燒， <a class="t" id="t0747c17"></a><br>
遍一由旬內，　　熾火極熱盛。 <a class="t" id="t0747c18"></a><br>
四城四門戶，　　其間甚平整， <a class="t" id="t0747c19"></a><br>
又以鐵作城，　　鐵板覆其上。</p>
</blockquote>
<a class="t" id="t0747c20"></a>
<p><a class="t-linehead" id="t-linehead0747c20"></a>「斯由眾生罪報之緣，令彼眾生受苦無量，肉 <a class="t" id="t0747c21"></a>血消盡，唯有骨存。以何等故，名為還活地 <a class="t" id="t0747c22"></a>獄？復有彼眾生形體挺直，亦不動搖，為 <a class="t" id="t0747c23"></a>苦所逼，不能移轉，形體以無肉血。是時， <a class="t" id="t0747c24"></a>眾生自相謂言：『眾生還活，還活。』是時，彼眾生 <a class="t" id="t0747c25"></a>便自還活。以此因緣，故名為還活地獄。</p>
<p><a class="t-linehead" id="t-linehead0747c25"></a>「復 <a class="t" id="t0747c26"></a>以何因，名為黑繩地獄？然彼眾生形體筋 <a class="t" id="t0747c27"></a>脈皆化為繩，以鋸鋸身，故名為黑繩地 <a class="t" id="t0747c28"></a>獄。</p>
<p><a class="t-linehead" id="t-linehead0747c28"></a>「復以何因緣，名等害地獄？是時，彼眾生 <a class="t" id="t0747c29"></a>集在一處，而梟其首，尋復還生。由此因緣， <a class="t" id="t0748a01"></a>名為等害地獄。</p>
<p><a class="t-linehead" id="t-linehead0748a01"></a>「復以何因緣，名為涕哭地 <a class="t" id="t0748a02"></a>獄？然彼眾生善本斷滅，無毛髮遺餘在；在 <a class="t" id="t0748a03"></a>彼地獄中，受惱無量，於中稱怨喚呼，聲不 <a class="t" id="t0748a04"></a>斷絕。由此因緣，名為涕哭地獄。</p>
<p><a class="t-linehead" id="t-linehead0748a04"></a>「復以何因 <a class="t" id="t0748a05"></a>緣，名為大涕哭地獄？然彼眾生在地獄中， <a class="t" id="t0748a06"></a>受無量苦痛，不可稱計；於中喚呼、椎胸、 <a class="t" id="t0748a07"></a>自摑，同聲唱 <span class="gaiji">［口＊睪］ <!--gaiji,,1[口*睪],2&#x3601;,3--></span>。由此因緣，名為大涕哭地 <a class="t" id="t0748a08"></a>獄。</p>
<p><a class="t-linehead" id="t-linehead0748a08"></a>「復以何因緣，名為阿鼻地獄？然眾生之 <a class="t" id="t0748a09"></a>類殺害父母，壞佛偷婆，鬪亂眾僧，習邪 <a class="t" id="t0748a10"></a>倒見，與邪見共相應，一切不可療治。以 <a class="t" id="t0748a11"></a>是之故，名為阿鼻地獄。</p>
<p><a class="t-linehead" id="t-linehead0748a11"></a>「復以何因緣，名為 <a class="t" id="t0748a12"></a>炎地獄？然眾生之類在彼獄中，形體烟 <a class="t" id="t0748a13"></a>出，皆融爛，故名為炎地獄。</p>
<p><a class="t-linehead" id="t-linehead0748a13"></a>「復以何因緣，名 <a class="t" id="t0748a14"></a>為大炎地獄？然彼眾生在此獄中，都不見 <a class="t" id="t0748a15"></a>罪人之遺餘，是謂，比丘！由此因緣，名為八 <a class="t" id="t0748a16"></a>大地獄。</p>
<p><a class="t-linehead" id="t-linehead0748a16"></a>「一一地獄有十六隔子，其名優鉢 <a class="t" id="t0748a17"></a>地獄、鉢頭地獄、拘牟頭地獄、分陀利地獄、未 <a class="t" id="t0748a18"></a>曾有地獄、永無地獄、愚惑地獄、縮聚地獄、刀 <a class="t" id="t0748a19"></a>山地獄、湯火地獄、火山地獄、灰河地獄、荊 <a class="t" id="t0748a20"></a>棘地獄、沸屎地獄、劍樹地獄、熱鐵丸地獄。如 <a class="t" id="t0748a21"></a>是比十六隔子不可稱量，使彼眾生，生 <a class="t" id="t0748a22"></a>地獄中。</p>
<p><a class="t-linehead" id="t-linehead0748a22"></a>「彼或有眾生毀正見者，誹謗正 <a class="t" id="t0748a23"></a>法而遠離之，命終之後皆生還活地獄中。 <a class="t" id="t0748a24"></a>諸有眾生好喜殺生，便生黑繩地獄中。其 <a class="t" id="t0748a25"></a>有眾生屠殺牛、羊及種種類，命終之後生 <a class="t" id="t0748a26"></a>等害地獄中。其有眾生不與取，竊他物者， <a class="t" id="t0748a27"></a>便生涕哭地獄中。其有眾生常喜淫泆， <a class="t" id="t0748a28"></a>有復妄語，命終之後生大涕哭地獄中。 <a class="t" id="t0748a29"></a>其有眾生殺害父母，破壞神寺，鬪亂聖 <a class="t" id="t0748b01"></a>眾，誹謗聖人，習倒邪見，命終之後生阿鼻 <a class="t" id="t0748b02"></a>地獄中。其有眾生，此間聞語，復傳來至彼， <a class="t" id="t0748b03"></a>設彼間聞，復傳來至此，求人方便，彼人命 <a class="t" id="t0748b04"></a>終之後生炎地獄中。其有眾生鬪亂彼此， <a class="t" id="t0748b05"></a>貪著他物，興起慳疾，意懷猶豫，命終之 <a class="t" id="t0748b06"></a>後生大炎地獄中。其有眾生造諸雜業，命 <a class="t" id="t0748b07"></a>終之後生十六隔子中。</p>
<p><a class="t-linehead" id="t-linehead0748b07"></a>「是時，獄卒役彼眾 <a class="t" id="t0748b08"></a>生，苦痛難量；或斷手，或斷脚，或斷手脚； <a class="t" id="t0748b09"></a>或截鼻，或斷耳，或斷耳鼻；或取材木押 <a class="t" id="t0748b10"></a>之，或以草著其腹，或取髮懸之，或剝 <a class="t" id="t0748b11"></a>其皮，割其肉，或分為二分，或還縫合之， <a class="t" id="t0748b12"></a>或取五 <span class="corr" title="[則&gt;刖]">刖</span> 之，或取火側炙之，或融鐵灑 <a class="t" id="t0748b13"></a>之，或五磔之，或長其身，或以利斧 <a class="t" id="t0748b14"></a>而梟其首，尋復還生。要當人中罪畢，然 <a class="t" id="t0748b15"></a>後乃生。是時，獄卒取彼眾生，大椎碎其 <a class="t" id="t0748b16"></a>形體，或取脊脈剝之，復驅逐使上劍 <a class="t" id="t0748b17"></a>樹，復驅使使下；是時，有鐵 <span class="gaiji">［口＊（隹／乃）］ <!--gaiji,,1[口*(隹/乃)],2,3--></span>烏尋復 <a class="t" id="t0748b18"></a>食之，復取五繫之，不得動轉，尋復舉著 <a class="t" id="t0748b19"></a>大鑊湯中，加以鐵叉而害其身，風吹其 <a class="t" id="t0748b20"></a>身，復還生如故。是時，獄卒復使眾生上刀 <a class="t" id="t0748b21"></a>山、火山不令停住，其中受苦不可稱計， <a class="t" id="t0748b22"></a>要當人中所作罪畢，然後乃出。</p>
<p><a class="t-linehead" id="t-linehead0748b22"></a>「是時，罪人不 <a class="t" id="t0748b23"></a>堪受此苦痛，復求入熱灰地獄中受苦 <a class="t" id="t0748b24"></a>無量，復從中出，入逆刺地獄，其中風吹痛 <a class="t" id="t0748b25"></a>不可計，復從中出，入熱屎地獄中。是時，熱 <a class="t" id="t0748b26"></a>屎地獄中有濡細虫，噉彼骨肉。是時，眾 <a class="t" id="t0748b27"></a>生不堪受苦痛，復移至劍樹地獄，傷壞 <a class="t" id="t0748b28"></a>形體，痛不可忍。</p>
<p><a class="t-linehead" id="t-linehead0748b28"></a>「是時，獄卒語彼眾生曰： <a class="t" id="t0748b29"></a>『汝等為從何來？』是時罪人報曰：『我曹亦復 <a class="t" id="t0748c01"></a>不知為從何來？』又問：『為從何去？』報曰： <a class="t" id="t0748c02"></a>『亦復不知當何所至？』又問：『今欲求何等？』 <a class="t" id="t0748c03"></a>報曰：『吾等極患飢渴。』是時，獄卒以熱鐵丸 <a class="t" id="t0748c04"></a>著彼罪人口中，燒爛身體，痛不可堪，要 <a class="t" id="t0748c05"></a>當畢其罪本，然後乃命終。是時，罪人復還 <a class="t" id="t0748c06"></a>歷經爾許地獄，於中受苦數千萬歲，然後 <a class="t" id="t0748c07"></a>乃出。</p>
<p><a class="t-linehead" id="t-linehead0748c07"></a>「比丘當知，閻羅王便作是念：『諸有 <a class="t" id="t0748c08"></a>眾生身、口、意行惡，盡當受如是之罪；諸 <a class="t" id="t0748c09"></a>有眾生身、口、意行善者，如是之比皆當生 <a class="t" id="t0748c10"></a>光音天。』」</p>
<p><a class="t-linehead" id="t-linehead0748c10"></a>是時，世尊便說此偈：</p>
<a class="t" id="t0748c11"></a>
<blockquote class="gatha">
<p>「愚者常歡喜，　　如彼光音天， <a class="t" id="t0748c12"></a><br>
智者常懷懼，　　猶如處地獄。</p>
</blockquote>
<a class="t" id="t0748c13"></a>
<p><a class="t-linehead" id="t-linehead0748c13"></a>「是時比丘，聞閻羅王作是教令：『我今何日 <a class="t" id="t0748c14"></a>當滅昔所作罪，於此命終得受人形，生 <a class="t" id="t0748c15"></a>中國之中，與善知識共會，父母篤信佛 <a class="t" id="t0748c16"></a>法，於如來眾中得出家學道，於現法中 <a class="t" id="t0748c17"></a>得盡有漏成無漏。我今重苦汝，勤加用意， <a class="t" id="t0748c18"></a>去離八難處，得生中國，與善知識相遇， <a class="t" id="t0748c19"></a>得修梵行，所願成果不失本誓。』是故，比丘！ <a class="t" id="t0748c20"></a>若善男子、善女人欲離八大地獄及十六隔 <a class="t" id="t0748c21"></a>子者，當求方便，修八正道。如是，比丘！當 <a class="t" id="t0748c22"></a>作是學。」</p>
<p><a class="t-linehead" id="t-linehead0748c22"></a>爾時，諸比丘聞佛所說，歡喜奉 <a class="t" id="t0748c23"></a>行。</p>
<a class="t" id="t0748c24"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
