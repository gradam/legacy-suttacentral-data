<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea46.7">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">46.7</span> <span class="mirror-right">（七）無罣礙</span>
</h1>
</div>
<p><a class="t-linehead" id="t-linehead0777b24"></a>聞如是：</p>
<p>一時，佛在舍衛國祇樹給孤獨 <a class="t" id="t0777b25"></a>園。</p>
<p><a class="t-linehead" id="t-linehead0777b25"></a>爾時，世尊告諸比丘：「若國王成就十法 <a class="t" id="t0777b26"></a>者，不得久存，多諸盜賊。云何為十？於時 <a class="t" id="t0777b27"></a>國王慳貪，以小輕事，便興瞋恚，不觀義 <a class="t" id="t0777b28"></a>理。若王成就初法，則不得久存，國饒盜 <a class="t" id="t0777b29"></a>賊。</p>
<p><a class="t-linehead" id="t-linehead0777b29"></a>「復次，彼王貪著財物，不肯庶幾，是謂國 <a class="t" id="t0777c01"></a>王成就此二法，則不得久存。</p>
<p><a class="t-linehead" id="t-linehead0777c01"></a>「復次，彼王不 <a class="t" id="t0777c02"></a>受人諫，為人暴虐，無有慈心，是謂第三法， <a class="t" id="t0777c03"></a>不得久存。</p>
<p><a class="t-linehead" id="t-linehead0777c03"></a>「復次，彼王枉諸人民，橫取繫閉， <a class="t" id="t0777c04"></a>在牢獄中，無有出期，是謂第四法，不得 <a class="t" id="t0777c05"></a>久存。</p>
<p><a class="t-linehead" id="t-linehead0777c05"></a>「復次，國王非法相，佐不案正行，是謂 <a class="t" id="t0777c06"></a>五法，不得久存。</p>
<p><a class="t-linehead" id="t-linehead0777c06"></a>「復次，彼王貪著他色，遠離 <a class="t" id="t0777c07"></a>己妻，是謂彼王成就六法，不得久存。</p>
<p><a class="t-linehead" id="t-linehead0777c07"></a>「復 <a class="t" id="t0777c08"></a>次，國王好喜嗜酒，不理官事，是謂成就七 <a class="t" id="t0777c09"></a>法，不得久存。</p>
<p><a class="t-linehead" id="t-linehead0777c09"></a>「復次，國王好喜歌舞戲樂，不 <a class="t" id="t0777c10"></a>理官事，是謂第八法，不得久存。</p>
<p><a class="t-linehead" id="t-linehead0777c10"></a>「復次，國王 <a class="t" id="t0777c11"></a>恒抱長患，無有強健之日，是謂第九之法， <a class="t" id="t0777c12"></a>不得久存。</p>
<p><a class="t-linehead" id="t-linehead0777c12"></a>「復次國王不信忠孝之臣，翅羽 <a class="t" id="t0777c13"></a>尠少，無有強佐，是謂國王成就此十法，不 <a class="t" id="t0777c14"></a>得久存。</p>
<p><a class="t-linehead" id="t-linehead0777c14"></a>「今比丘眾亦復如是，若成就十法， <a class="t" id="t0777c15"></a>不增善本功德，身壞命終，入地獄中。何謂 <a class="t" id="t0777c16"></a>十法？於是，比丘不持禁戒，亦無恭恪之心， <a class="t" id="t0777c17"></a>是謂比丘成就初法，不得究竟有所至到。</p>
<a class="t" id="t0777c18"></a>
<p><a class="t-linehead" id="t-linehead0777c18"></a>「復次，比丘不承事佛，不信真言，是謂比丘 <a class="t" id="t0777c19"></a>成就第二之法，不得久住。</p>
<p><a class="t-linehead" id="t-linehead0777c19"></a>「復次，比丘不承 <a class="t" id="t0777c20"></a>事法，漏諸戒律，是謂比丘成就第三之法， <a class="t" id="t0777c21"></a>不得久住。</p>
<p><a class="t-linehead" id="t-linehead0777c21"></a>「復次，比丘承事聖眾，恒自卑意， <a class="t" id="t0777c22"></a>不信彼受，是謂比丘成就第四之法，不得 <a class="t" id="t0777c23"></a>久住。</p>
<p><a class="t-linehead" id="t-linehead0777c23"></a>「復次，比丘貪著利養，心不放捨，是謂 <a class="t" id="t0777c24"></a>比丘成就第五之法，不得久住。</p>
<p><a class="t-linehead" id="t-linehead0777c24"></a>「復次，比丘 <a class="t" id="t0777c25"></a>不多學問，不勤加誦讀翫習，是謂比丘成 <a class="t" id="t0777c26"></a>就六法，不得久存。</p>
<p><a class="t-linehead" id="t-linehead0777c26"></a>「復次，比丘不與善知 <a class="t" id="t0777c27"></a>識從事，恒與惡知識從事，是謂比丘第七 <a class="t" id="t0777c28"></a>之法，不得久存。</p>
<p><a class="t-linehead" id="t-linehead0777c28"></a>「復次，比丘恒喜事役，不念 <a class="t" id="t0777c29"></a>坐禪，是謂第八之法，不得久存。</p>
<p><a class="t-linehead" id="t-linehead0777c29"></a>「復次，比丘 <a class="t" id="t0778a01"></a>復著算數，返道就俗，不習正法，是謂比丘 <a class="t" id="t0778a02"></a>第九之法，不得久存。</p>
<p><a class="t-linehead" id="t-linehead0778a02"></a>「復次，比丘不樂修梵 <a class="t" id="t0778a03"></a>行，貪著不淨，是謂比丘第十之法，不得久 <a class="t" id="t0778a04"></a>存。是謂，比丘！成就此十法者，必墮三惡趣， <a class="t" id="t0778a05"></a>不生善處。</p>
<p><a class="t-linehead" id="t-linehead0778a05"></a>「若國王成就十法，便得久住於 <a class="t" id="t0778a06"></a>世。云何為十？於是，國王不著財物，不興 <a class="t" id="t0778a07"></a>瞋恚，亦復不以小事起怒害心，是謂第一 <a class="t" id="t0778a08"></a>之法，便得久存。</p>
<p><a class="t-linehead" id="t-linehead0778a08"></a>「復次，國王受群臣諫，不逆 <a class="t" id="t0778a09"></a>其辭，是謂成就第二之法，便得久存。</p>
<p><a class="t-linehead" id="t-linehead0778a09"></a>「復次， <a class="t" id="t0778a10"></a>國王常好惠施，與民同歡，是謂第三。</p>
<p><a class="t-linehead" id="t-linehead0778a10"></a>「以 <a class="t" id="t0778a11"></a>法取物，不以非法，是謂第四之法，便得久 <a class="t" id="t0778a12"></a>存。</p>
<p><a class="t-linehead" id="t-linehead0778a12"></a>「復次，彼王不著他色，恒自守護其妻，是 <a class="t" id="t0778a13"></a>謂成就第五之法，便得久存。</p>
<p><a class="t-linehead" id="t-linehead0778a13"></a>「復次，國王亦 <a class="t" id="t0778a14"></a>不飲酒，心不荒亂，是謂成就第六之法，便 <a class="t" id="t0778a15"></a>得久存。</p>
<p><a class="t-linehead" id="t-linehead0778a15"></a>「復次，國王亦不戲笑，降伏外敵，是 <a class="t" id="t0778a16"></a>謂成就第七之法，便得久存。</p>
<p><a class="t-linehead" id="t-linehead0778a16"></a>「復次，國王案 <a class="t" id="t0778a17"></a>法治化，終無阿曲，是謂成就第八之法，便 <a class="t" id="t0778a18"></a>得久存。</p>
<p><a class="t-linehead" id="t-linehead0778a18"></a>「復次，國王與群臣和睦，無有竟 <a class="t" id="t0778a19"></a>爭，是謂成就第九之法，便得久存。</p>
<p><a class="t-linehead" id="t-linehead0778a19"></a>「復次， <a class="t" id="t0778a20"></a>國王無有病患，氣力強盛，是謂第十之法， <a class="t" id="t0778a21"></a>便得久存。若國王成就此十法者，便得 <a class="t" id="t0778a22"></a>久存，無奈之何。</p>
<p><a class="t-linehead" id="t-linehead0778a22"></a>「比丘眾亦復如是，若成 <a class="t" id="t0778a23"></a>就十法者，如屈伸臂頃，便生天上。云 <a class="t" id="t0778a24"></a>何為十？於是，比丘奉持禁戒，戒德具足，不 <a class="t" id="t0778a25"></a>犯正法，是謂比丘成就此初法，身壞命 <a class="t" id="t0778a26"></a>終，生善處天上。</p>
<p><a class="t-linehead" id="t-linehead0778a26"></a>「復次，比丘於如來所，有恭 <a class="t" id="t0778a27"></a>敬之心，是謂比丘成就此第二法，得生善 <a class="t" id="t0778a28"></a>處。</p>
<p><a class="t-linehead" id="t-linehead0778a28"></a>「復次，比丘順從法教，一無所犯，是謂比 <a class="t" id="t0778a29"></a>丘成就第三之法，得生善處。</p>
<p><a class="t-linehead" id="t-linehead0778a29"></a>「復次，比丘恭 <a class="t" id="t0778b01"></a>奉聖眾，無有懈惰之心，是謂成就第四之 <a class="t" id="t0778b02"></a>法，得生天上。</p>
<p><a class="t-linehead" id="t-linehead0778b02"></a>「復次，比丘少欲知足，不著利 <a class="t" id="t0778b03"></a>養，是謂比丘第五之法，得生天上。</p>
<p><a class="t-linehead" id="t-linehead0778b03"></a>「復次， <a class="t" id="t0778b04"></a>比丘不自用意，恒隨戒法，是謂成就第六 <a class="t" id="t0778b05"></a>之法，生於善處。</p>
<p><a class="t-linehead" id="t-linehead0778b05"></a>「復次，比丘不著事務，常喜 <a class="t" id="t0778b06"></a>坐禪，是謂成就第七之法，得生天上。</p>
<p><a class="t-linehead" id="t-linehead0778b06"></a>「復 <a class="t" id="t0778b07"></a>次，比丘樂閑靜之處，不在人間，是謂成 <a class="t" id="t0778b08"></a>就第八之法，生於善處。</p>
<p><a class="t-linehead" id="t-linehead0778b08"></a>「復次，比丘不與 <a class="t" id="t0778b09"></a>惡知識從事，常與善知識從事，是謂成 <a class="t" id="t0778b10"></a>就第九之法，得生善處。</p>
<p><a class="t-linehead" id="t-linehead0778b10"></a>「復次，比丘常修梵 <a class="t" id="t0778b11"></a>行，離於惡法，多聞學義，不失次敘。如 <a class="t" id="t0778b12"></a>是比丘成就十法者，如屈伸臂頃，生善 <a class="t" id="t0778b13"></a>處天上。</p>
<p><a class="t-linehead" id="t-linehead0778b13"></a>「是謂，比丘！非法之行入地獄者，當 <a class="t" id="t0778b14"></a>念捨離；十正法之行，當共奉修。如是，比丘！ <a class="t" id="t0778b15"></a>當作是學。」</p>
<p><a class="t-linehead" id="t-linehead0778b15"></a>爾時，諸比丘聞佛所說，歡喜奉 <a class="t" id="t0778b16"></a>行。</p>
<a class="t" id="t0778b17"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
