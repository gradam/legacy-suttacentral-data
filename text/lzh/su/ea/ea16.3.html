<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea16.3">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">16.3</span> <span class="mirror-right">（三）鳥</span>
</h1>
</div>
<p><a class="t-linehead" id="t-linehead0579a24"></a>聞如是：</p>
<p>一時，佛在舍衛國祇樹給孤獨 <a class="t" id="t0579a25"></a>園。</p>
<p><a class="t-linehead" id="t-linehead0579a25"></a>爾時，世尊告諸比丘：「我今當說烏喻，亦 <a class="t" id="t0579a26"></a>當說猪喻，善思念之，吾當演說。」</p>
<p><a class="t-linehead" id="t-linehead0579a26"></a>對曰：「如 <a class="t" id="t0579a27"></a>是。世尊！」是時，諸比丘從佛受教。</p>
<p><a class="t-linehead" id="t-linehead0579a27"></a>世尊告曰： <a class="t" id="t0579a28"></a>「彼云何名為人喻如烏？猶如有人在寂靜 <a class="t" id="t0579a29"></a>處，恒習婬欲，作諸惡行，後便羞恥，便自悔 <a class="t" id="t0579b01"></a>過，向人演說，陳所作事。所以然者，或為諸 <a class="t" id="t0579b02"></a>梵行人，所見譏彈：『此人習欲，作諸惡行。』彼 <a class="t" id="t0579b03"></a>作諸惡行已，向人悔過，自知羞恥，猶如彼 <a class="t" id="t0579b04"></a>烏恒患苦飢，便食不淨，尋即拭 <span class="gaiji">［口＊雋］ <!--gaiji,,1[口*雋],2&#x20FD8;,3--></span>，恐有 <a class="t" id="t0579b05"></a>餘鳥見言：『此烏食不淨。』此亦如是。若有 <a class="t" id="t0579b06"></a>一人在閑靜處，習於婬欲，作不善行，後 <a class="t" id="t0579b07"></a>便羞恥而自悔過，向人演說陳所作事。所 <a class="t" id="t0579b08"></a>以然者，或為諸梵行人所見記識，此人習 <a class="t" id="t0579b09"></a>欲，作諸惡行，是謂名為人猶如烏。</p>
<p><a class="t-linehead" id="t-linehead0579b09"></a>「彼云何 <a class="t" id="t0579b10"></a>名為人如猪。若有一人在閑靜處，長習 <a class="t" id="t0579b11"></a>婬欲，作諸惡行，亦不羞恥，復非悔過， <a class="t" id="t0579b12"></a>向人自譽，貢高自用：『我能得五欲自娛， <a class="t" id="t0579b13"></a>此諸人等不能得五欲。』彼作惡已，不羞 <a class="t" id="t0579b14"></a>恥，此人喻如猪，恒食不淨，臥於不淨，便自 <a class="t" id="t0579b15"></a>跳踉向於餘猪。此亦如是。若有一人習於 <a class="t" id="t0579b16"></a>婬欲，作諸惡行，亦不羞恥，復非悔過，向 <a class="t" id="t0579b17"></a>人自譽，貢高自用：『我能得五欲自娛，此諸 <a class="t" id="t0579b18"></a>人不能得五欲自娛。』是名為人如猪。是 <a class="t" id="t0579b19"></a>故，諸比丘！當捨遠離。如是，諸比丘！當作是 <a class="t" id="t0579b20"></a>學。」</p>
<p><a class="t-linehead" id="t-linehead0579b20"></a>爾時，諸比丘聞佛所說，歡喜奉行。</p>
<a class="t" id="t0579b21"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
