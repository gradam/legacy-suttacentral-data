<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea3.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">3.6</span> <span class="mirror-right">（六）念天</span>
</h1>
</div>
<p><a class="t-linehead" id="t-linehead0555b25"></a>聞如是：</p>
<p>一時，佛在舍衛國祇樹給孤獨 <a class="t" id="t0555b26"></a>園。</p>
<p><a class="t-linehead" id="t-linehead0555b26"></a>爾時，世尊告諸比丘：「當修行一法，當廣 <a class="t" id="t0555b27"></a>布一法；修行一法已，便有名譽，成大果報， <a class="t" id="t0555b28"></a>諸善普至，得甘露法，至無為處，便成神 <a class="t" id="t0555b29"></a>通，除諸亂想，逮沙門果，自致涅槃。云何 <a class="t" id="t0555c01"></a>為一法？所謂念天。」</p>
<p><a class="t-linehead" id="t-linehead0555c01"></a>佛告諸比丘：「云何修行 <a class="t" id="t0555c02"></a>念天，便有名譽，成大果報，諸善普至，得 <a class="t" id="t0555c03"></a>甘露味，至無為處，便成神通，除諸亂想，獲 <a class="t" id="t0555c04"></a>沙門果，自致涅槃？」</p>
<p><a class="t-linehead" id="t-linehead0555c04"></a>爾時，諸比丘白世尊曰： <a class="t" id="t0555c05"></a>「諸法之本，如來所說。唯願世尊為諸比丘 <a class="t" id="t0555c06"></a>說此妙義，諸比丘從如來聞已，便當受持。」</p>
<a class="t" id="t0555c07"></a>
<p><a class="t-linehead" id="t-linehead0555c07"></a>爾時，世尊告諸比丘：「諦聽！諦聽！善思念之，吾 <a class="t" id="t0555c08"></a>當為汝廣分別說。」</p>
<p><a class="t-linehead" id="t-linehead0555c08"></a>諸比丘對曰：「如是。世尊！」 <a class="t" id="t0555c09"></a>諸比丘前受教已。</p>
<p><a class="t-linehead" id="t-linehead0555c09"></a>世尊告曰：「若有比丘 <a class="t" id="t0555c10"></a>正身正意，結跏趺坐，繫念在前，無有他 <a class="t" id="t0555c11"></a>想，專精念天。身、口、意淨，不造穢行，行戒 <a class="t" id="t0555c12"></a>成身；身放光明，無所不照，成彼天身；善果 <a class="t" id="t0555c13"></a>報，成彼天身；眾行具足，乃成天身。如是，諸 <a class="t" id="t0555c14"></a>比丘！名曰念天，便得具足，成大果報，諸善 <a class="t" id="t0555c15"></a>普至，得甘露味，至無為處，便成神通，除 <a class="t" id="t0555c16"></a>諸亂想，獲沙門果，自致涅槃。是故，諸比丘！ <a class="t" id="t0555c17"></a>常當思惟，不離天念，便當獲此諸善功德。 <a class="t" id="t0555c18"></a>如是，諸比丘！當作是學。」</p>
<p><a class="t-linehead" id="t-linehead0555c18"></a>爾時，諸比丘聞佛 <a class="t" id="t0555c19"></a>所說，歡喜奉行。</p>
<a class="t" id="t0555c20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
