<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea37.10">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">37.10</span> <span class="mirror-right">（一〇）</span>
</h1>
</div>
<p><a class="t-linehead" id="t-linehead0715a28"></a>聞如是：</p>
<p>一時，佛在毘舍離城外林中， <a class="t" id="t0715a29"></a>與大比丘眾五百人俱。</p>
<p><a class="t-linehead" id="t-linehead0715a29"></a>爾時，尊者馬師到 <a class="t" id="t0715b01"></a>時，著衣持鉢，入城乞食。是時，薩遮尼健 <a class="t" id="t0715b02"></a>子遙見馬師來，即往語馬師曰：「汝師說何 <a class="t" id="t0715b03"></a>等義？有何教訓？以何教誡向弟子說法 <a class="t" id="t0715b04"></a>乎？」</p>
<p><a class="t-linehead" id="t-linehead0715b04"></a>馬師報曰：「梵志！色者無常，無常者即是 <a class="t" id="t0715b05"></a>苦，苦者即是無我，無我者即是空也，空者彼 <a class="t" id="t0715b06"></a>不我有，我非彼有。如是者智人之所學也。 <a class="t" id="t0715b07"></a>痛、想、行、識無常，此五盛陰無常者即是苦，苦 <a class="t" id="t0715b08"></a>者即是無我，無我者即是空，空者彼非我有， <a class="t" id="t0715b09"></a>我非彼有。卿欲知者，我師教誡其義如是， <a class="t" id="t0715b10"></a>與諸弟子說如是義。」</p>
<p><a class="t-linehead" id="t-linehead0715b10"></a>是時，尼健子以兩 <a class="t" id="t0715b11"></a>手掩耳，而作是言：「止！止！馬師！我不樂聞 <a class="t" id="t0715b12"></a>此語。設瞿曇沙門有此教者，我實不樂聞。 <a class="t" id="t0715b13"></a>所以然者，如我義者色者是常，沙門義者 <a class="t" id="t0715b14"></a>無常。何日當見沙門瞿曇與共論議，當 <a class="t" id="t0715b15"></a>除沙門瞿曇顛倒之心。」</p>
<p><a class="t-linehead" id="t-linehead0715b15"></a>爾時，毘舍離城五 <a class="t" id="t0715b16"></a>百童子集在一處，欲有所論。是時，尼健子 <a class="t" id="t0715b17"></a>往至五百童子所，語童子曰：「汝等皆來，共 <a class="t" id="t0715b18"></a>至沙門瞿曇所。所以然者，意欲與彼沙門 <a class="t" id="t0715b19"></a>瞿曇共論，使彼沙門得見正諦之道。沙門 <a class="t" id="t0715b20"></a>所說者色者無常，如我義者色者是常。猶 <a class="t" id="t0715b21"></a>如力士手執長毛之羊，隨意將東西，亦無 <a class="t" id="t0715b22"></a>疑難。我今亦復如是，與彼沙門瞿曇論議， <a class="t" id="t0715b23"></a>隨我捉捨而無疑難。猶如猛象凶暴而有 <a class="t" id="t0715b24"></a>六牙，在深山中戲，亦無所難。我今亦復 <a class="t" id="t0715b25"></a>如是，與彼論議亦無疑難。猶如兩健丈夫 <a class="t" id="t0715b26"></a>而捉一劣者，在火上炙，隨意轉側，亦無疑 <a class="t" id="t0715b27"></a>難。我今與彼論義亦無疑難。我論議中尚 <a class="t" id="t0715b28"></a>能害象，何況人乎？亦能使象東、西、南、北，豈 <a class="t" id="t0715b29"></a>不如人乎？今此講堂樑柱無情之物，尚能使 <a class="t" id="t0715c01"></a>移轉，何況與人共論能勝，我使彼血從 <a class="t" id="t0715c02"></a>面孔出而命終。」</p>
<p><a class="t-linehead" id="t-linehead0715c02"></a>其中或有童子而作是言： <a class="t" id="t0715c03"></a>「尼健子終不能與沙門論議，但恐沙門瞿 <a class="t" id="t0715c04"></a>曇與尼健子論議耳。」或有作是說：「沙門 <a class="t" id="t0715c05"></a>不與尼健子論議，尼健子能與沙門共 <a class="t" id="t0715c06"></a>論議。」是時，尼健子便作是念：「設令沙門瞿 <a class="t" id="t0715c07"></a>曇所說如馬師比丘者，足得相疇。若有 <a class="t" id="t0715c08"></a>義者，聞已當知。」</p>
<p><a class="t-linehead" id="t-linehead0715c08"></a>是時，尼健子將五百童子， <a class="t" id="t0715c09"></a>前後圍繞，往至世尊所，共相問訊，在一面坐。 <a class="t" id="t0715c10"></a>是時，尼健子白世尊言：「云何，瞿曇！有何教 <a class="t" id="t0715c11"></a>誡，以何教誡訓諸弟子？」</p>
<p><a class="t-linehead" id="t-linehead0715c11"></a>佛告尼健子： <a class="t" id="t0715c12"></a>「我之所說，色者無常，無常即是苦，苦者即是 <a class="t" id="t0715c13"></a>無我，無我者即是空，空者彼非我有，我非 <a class="t" id="t0715c14"></a>彼有；痛、想、行、識及五盛陰皆悉無常，無常即 <a class="t" id="t0715c15"></a>是苦，苦者無我，無我者是空，空者彼非我 <a class="t" id="t0715c16"></a>有，我非彼有。我之教誡其義如是。」</p>
<p><a class="t-linehead" id="t-linehead0715c16"></a>尼健 <a class="t" id="t0715c17"></a>子報曰：「我不樂聞此義。所以然者，如我 <a class="t" id="t0715c18"></a>所解義，色者是常。」</p>
<p><a class="t-linehead" id="t-linehead0715c18"></a>世尊告曰：「汝今且專心 <a class="t" id="t0715c19"></a>意，思惟妙理，然後說之。」</p>
<p><a class="t-linehead" id="t-linehead0715c19"></a>尼健子報曰：「我今 <a class="t" id="t0715c20"></a>所說色者是常，此五百童子其義亦爾。」</p>
<p><a class="t-linehead" id="t-linehead0715c20"></a>世尊 <a class="t" id="t0715c21"></a>告曰：「汝今所說色者是常，此五百童子其義 <a class="t" id="t0715c22"></a>亦爾。」世尊告曰：「汝今以己之辯說之，何 <a class="t" id="t0715c23"></a>為引彼五百人乎？」</p>
<p><a class="t-linehead" id="t-linehead0715c23"></a>尼健子報曰：「我今說色 <a class="t" id="t0715c24"></a>是常，沙門欲何等言論？」</p>
<p><a class="t-linehead" id="t-linehead0715c24"></a>世尊告曰：「我今說 <a class="t" id="t0715c25"></a>色者無常，亦復無我。權詐合數有此色者， <a class="t" id="t0715c26"></a>亦無真實，無固、無牢亦如雪搏，是等 <a class="t" id="t0715c27"></a>磨滅之法，是變易之法。汝今方說色者 <a class="t" id="t0715c28"></a>是常，我還問汝，隨意報我。云何，尼健子！ <a class="t" id="t0715c29"></a>轉輪聖王還於己國得自在不乎？又彼大 <a class="t" id="t0716a01"></a>王不應脫者而脫之，不應繫者而繫之， <a class="t" id="t0716a02"></a>可得爾乎？」</p>
<p><a class="t-linehead" id="t-linehead0716a02"></a>尼健子報曰：「此聖王有此自在 <a class="t" id="t0716a03"></a>之力，不應殺者能殺之，不應繫者能繫 <a class="t" id="t0716a04"></a>之。」</p>
<p><a class="t-linehead" id="t-linehead0716a04"></a>世尊告曰：「云何，尼健子！轉輪聖王當復 <a class="t" id="t0716a05"></a>老乎？頭白、面皺、衣裳垢坋？」是時，尼健子默 <a class="t" id="t0716a06"></a>然不報。世尊再三問之，彼亦再三默然不 <a class="t" id="t0716a07"></a>報。是時，密跡金剛力士手執金剛之杵，在 <a class="t" id="t0716a08"></a>虛空中而告之曰：「汝今不報論者，於如來 <a class="t" id="t0716a09"></a>前破汝頭作七分。」</p>
<p><a class="t-linehead" id="t-linehead0716a09"></a>爾時，世尊告尼健子 <a class="t" id="t0716a10"></a>曰：「汝今觀虛空中。」</p>
<p><a class="t-linehead" id="t-linehead0716a10"></a>是時，尼健子仰觀空中， <a class="t" id="t0716a11"></a>見密跡金剛力士，又聞空中語：「設汝不報 <a class="t" id="t0716a12"></a>如來論者，當破汝頭作七分。」見已驚恐，衣 <a class="t" id="t0716a13"></a>毛皆竪，白世尊言：「唯願瞿曇當見救濟，今 <a class="t" id="t0716a14"></a>更問論當疇對。」</p>
<p><a class="t-linehead" id="t-linehead0716a14"></a>世尊告曰：「云何，尼健子！轉 <a class="t" id="t0716a15"></a>輪聖王當復老乎？亦當頭白、齒落、皮緩、面 <a class="t" id="t0716a16"></a>皺耶？」</p>
<p><a class="t-linehead" id="t-linehead0716a16"></a>尼健子報曰：「沙門瞿曇！雖有此語， <a class="t" id="t0716a17"></a>如我義者，色者是常。」</p>
<p><a class="t-linehead" id="t-linehead0716a17"></a>世尊告曰：「汝善思惟 <a class="t" id="t0716a18"></a>而後報之，前之與後，義不相應。但具論聖 <a class="t" id="t0716a19"></a>王當復老乎？亦當頭白、齒落、皮緩、面皺耶？」</p>
<a class="t" id="t0716a20"></a>
<p><a class="t-linehead" id="t-linehead0716a20"></a>尼健子報曰：「轉輪聖王許使老。」</p>
<p><a class="t-linehead" id="t-linehead0716a20"></a>世尊告 <a class="t" id="t0716a21"></a>曰：「轉輪聖王常能於己國得自由，何以故 <a class="t" id="t0716a22"></a>不能却老、却病、却死？我不用老、病、死，我 <a class="t" id="t0716a23"></a>是常之應。欲使然者，其義可乎？」</p>
<p><a class="t-linehead" id="t-linehead0716a23"></a>是時，尼健 <a class="t" id="t0716a24"></a>子默然不對，愁憂不樂，寂然不語。是時，尼 <a class="t" id="t0716a25"></a>健子身體汗出， <span class="corr" title="[污&gt;汗] cf.【麗】">汗</span> 汙衣裳，亦徹坐處，乃 <a class="t" id="t0716a26"></a>至於地。</p>
<p><a class="t-linehead" id="t-linehead0716a26"></a>世尊告曰：「尼健子！汝在大眾中而 <a class="t" id="t0716a27"></a>師子吼：『汝等童子共我至瞿曇所，與共論議， <a class="t" id="t0716a28"></a>當降伏，如捉長毛之羊，隨意東西，而無疑 <a class="t" id="t0716a29"></a>難。亦如大象入深水中，隨意自遊，亦無所 <a class="t" id="t0716b01"></a>畏。亦如兩健丈夫捉一劣者，在火上炙，隨 <a class="t" id="t0716b02"></a>意轉側。』又復汝說：『我常能論害大象，如此 <a class="t" id="t0716b03"></a>樑柱草木斯皆無情，與共論議能使屈申低 <a class="t" id="t0716b04"></a>仰，亦能使腋下流汗。』」</p>
<p><a class="t-linehead" id="t-linehead0716b04"></a>爾時，世尊舉三法衣， <a class="t" id="t0716b05"></a>示尼健子曰：「汝觀如來腋無流汗，然汝今 <a class="t" id="t0716b06"></a>日返更有汗，乃徹乎地。」是時，尼健子復默 <a class="t" id="t0716b07"></a>然不對。</p>
<p><a class="t-linehead" id="t-linehead0716b07"></a>爾時，有童子名頭摩， <span class="gaiji">［仁－二＋（亡／大）］ <!--gaiji,,1[仁-二+(亡/大)],2,3--></span>在彼 <a class="t" id="t0716b08"></a>眾。是時，頭摩童子白世尊言：「我今堪任有 <a class="t" id="t0716b09"></a>所施行，亦欲所說。」</p>
<p><a class="t-linehead" id="t-linehead0716b09"></a>世尊告曰：「隨意說之。」</p>
<a class="t" id="t0716b10"></a>
<p><a class="t-linehead" id="t-linehead0716b10"></a>頭摩童子白佛言：「猶如去村落不遠有好 <a class="t" id="t0716b11"></a>浴池，然彼浴池有虫饒脚。然村落人民，男女 <a class="t" id="t0716b12"></a>大小往至浴池所，而出此虫，各各以瓦石 <a class="t" id="t0716b13"></a>取此虫，打之傷破手脚，彼虫意欲還入 <a class="t" id="t0716b14"></a>水者，終無此事。此尼健子亦復如是，初 <a class="t" id="t0716b15"></a>意猛盛，與如來共論，心懷姤意，兼抱憍 <a class="t" id="t0716b16"></a>慢。如來盡以除之，永無有餘。此尼健子更 <a class="t" id="t0716b17"></a>終不能重至如來所而共論議。」</p>
<p><a class="t-linehead" id="t-linehead0716b17"></a>是時，尼健 <a class="t" id="t0716b18"></a>子語頭摩童子曰：「汝今愚惑，不別真偽， <a class="t" id="t0716b19"></a>亦不與汝共論，乃與沙門瞿曇共論。」是時， <a class="t" id="t0716b20"></a>尼健子白佛言：「唯問義理，當更說之。」</p>
<p><a class="t-linehead" id="t-linehead0716b20"></a>世 <a class="t" id="t0716b21"></a>尊告曰：「云何，尼健子！轉輪聖王欲使老、病、 <a class="t" id="t0716b22"></a>死不至，可得爾乎？彼聖大王果此願耶？」</p>
<p><a class="t-linehead" id="t-linehead0716b22"></a>尼 <a class="t" id="t0716b23"></a>健子報曰：「不果此願也。」</p>
<p><a class="t-linehead" id="t-linehead0716b23"></a>「欲使有此色，欲 <a class="t" id="t0716b24"></a>使無此色，可果乎？」</p>
<p><a class="t-linehead" id="t-linehead0716b24"></a>尼健子報曰：「不果也。 <a class="t" id="t0716b25"></a>瞿曇！」</p>
<p><a class="t-linehead" id="t-linehead0716b25"></a>世尊告曰：「云何，尼健子！色者是常？為 <a class="t" id="t0716b26"></a>是無常？」</p>
<p><a class="t-linehead" id="t-linehead0716b26"></a>尼健子報曰：「色者無常。」</p>
<p><a class="t-linehead" id="t-linehead0716b26"></a>「設復無常， <a class="t" id="t0716b27"></a>為變易法，汝復見此是我，許我是彼有乎？」</p>
<a class="t" id="t0716b28"></a>
<p><a class="t-linehead" id="t-linehead0716b28"></a>對曰：「不也。瞿曇！」</p>
<p><a class="t-linehead" id="t-linehead0716b28"></a>「痛、想、行、識為是常？為是非 <a class="t" id="t0716b29"></a>常？」</p>
<p><a class="t-linehead" id="t-linehead0716b29"></a>對曰：「無常。」</p>
<p><a class="t-linehead" id="t-linehead0716b29"></a>世尊告曰：「設復無常，為變易之 <a class="t" id="t0716c01"></a>法，汝頗見有乎？」</p>
<p><a class="t-linehead" id="t-linehead0716c01"></a>對曰：「無也。」</p>
<p><a class="t-linehead" id="t-linehead0716c01"></a>世尊告曰：「此五 <a class="t" id="t0716c02"></a>盛陰是常、無常也？」</p>
<p><a class="t-linehead" id="t-linehead0716c02"></a>尼健子報曰：「無常也。」</p>
<p><a class="t-linehead" id="t-linehead0716c02"></a>佛 <a class="t" id="t0716c03"></a>言：「設復無常，為變易法，汝頗見有乎？」</p>
<p><a class="t-linehead" id="t-linehead0716c03"></a>對曰： <a class="t" id="t0716c04"></a>「無也。」</p>
<p><a class="t-linehead" id="t-linehead0716c04"></a>「云何，尼健子！汝言是常，此理不與義 <a class="t" id="t0716c05"></a>相違乎？」</p>
<p><a class="t-linehead" id="t-linehead0716c05"></a>是時，尼健子白世尊言：「我今愚癡， <a class="t" id="t0716c06"></a>不別真諦，乃興此懷，與瞿曇共論，言色 <a class="t" id="t0716c07"></a>是常。猶如猛獸師子遙見人來，有恐怖心 <a class="t" id="t0716c08"></a>乎？終無此事！今日如來亦復如是，無有 <a class="t" id="t0716c09"></a>毫氂。我今狂惑，未明深義，乃敢觸嬈。沙門 <a class="t" id="t0716c10"></a>瞿曇所說過多，猶如盲者得眼，聾者徹聽， <a class="t" id="t0716c11"></a>迷者見路，無目見色。沙門瞿曇亦復如 <a class="t" id="t0716c12"></a>是，無數方便而為說法。我今自歸沙門瞿曇、 <a class="t" id="t0716c13"></a>法、比丘僧，自今以後盡形壽，聽為優婆塞， <a class="t" id="t0716c14"></a>不復殺生，唯願瞿曇及比丘僧！當受我請， <a class="t" id="t0716c15"></a>欲飯佛及比丘僧。」爾時，世尊默然受請。</p>
<p><a class="t-linehead" id="t-linehead0716c15"></a>是 <a class="t" id="t0716c16"></a>時，尼健子見世尊默然受請，即從坐起， <a class="t" id="t0716c17"></a>繞佛三匝，頭面禮足而去。往詣毘舍離童 <a class="t" id="t0716c18"></a>子所。到已，語童子曰：「汝等所應供養我 <a class="t" id="t0716c19"></a>具，以當時給我，莫以非時。我今請沙門 <a class="t" id="t0716c20"></a>瞿曇及比丘僧，明當飯之。」</p>
<p><a class="t-linehead" id="t-linehead0716c20"></a>是時，諸童子各 <a class="t" id="t0716c21"></a>辦飲食之具，持用與之。是時，尼健子即 <a class="t" id="t0716c22"></a>以其夜，辦種種甘饌飲食，敷好坐具，而 <a class="t" id="t0716c23"></a>白：「時到，今正是時，唯願屈 <span class="corr" title="[神&gt;伸。」]">伸</span>。」</p>
<p><a class="t-linehead" id="t-linehead0716c23"></a>是時，世尊到 <a class="t" id="t0716c24"></a>時，著衣持鉢，將諸比丘僧入毘舍離，往 <a class="t" id="t0716c25"></a>至尼健子家。到已就坐，及比丘僧各次第 <a class="t" id="t0716c26"></a>坐。是時，尼健子以見佛、比丘僧坐定，自手 <a class="t" id="t0716c27"></a>斟酌，行種種飲食，見佛、比丘僧食訖，行清 <a class="t" id="t0716c28"></a>淨水，便取一小座，在如來前坐，欲得聞 <a class="t" id="t0716c29"></a>法。</p>
<p><a class="t-linehead" id="t-linehead0716c29"></a>爾時，世尊漸與說妙論，所謂論者：施論、 <a class="t" id="t0717a01"></a>戒論、生天之論，欲為穢惡，婬不淨行，出要 <a class="t" id="t0717a02"></a>為樂。爾時，世尊以見尼健子心開意解，諸 <a class="t" id="t0717a03"></a>佛世尊常所說法，苦、習、盡、道，盡與彼尼健 <a class="t" id="t0717a04"></a>子說之。是時，尼健子即於坐上，諸塵垢 <a class="t" id="t0717a05"></a>盡，得法眼淨。</p>
<p><a class="t-linehead" id="t-linehead0717a05"></a>是時，世尊便說此偈：</p>
<a class="t" id="t0717a06"></a>
<blockquote class="gatha">
<p>「祠祀火為上，　　詩書頌為首， <a class="t" id="t0717a07"></a><br>
人中王為最，　　眾流海為源， <a class="t" id="t0717a08"></a><br>
星中月為明，　　光明日最勝。 <a class="t" id="t0717a09"></a><br>
上下及四方，　　諸地所出物， <a class="t" id="t0717a10"></a><br>
天及人民類，　　佛為無上尊， <a class="t" id="t0717a11"></a><br>
欲求其德者，　　三佛為最上。」</p>
</blockquote>
<a class="t" id="t0717a12"></a>
<p><a class="t-linehead" id="t-linehead0717a12"></a>爾時，世尊說此偈已，即從坐起而去。</p>
<p><a class="t-linehead" id="t-linehead0717a12"></a>是時， <a class="t" id="t0717a13"></a>尼健子五百弟子聞師受佛教化，聞已，各 <a class="t" id="t0717a14"></a>各自相謂言：「我等大師，云何師宗瞿曇？」是時， <a class="t" id="t0717a15"></a>諸弟子出毘舍離城，在中道立。是時，尼健 <a class="t" id="t0717a16"></a>子欲至佛所聽法。是時，世尊與尼健子 <a class="t" id="t0717a17"></a>說法，助令歡喜。尼健子聞法已，即從 <a class="t" id="t0717a18"></a>坐起，頭面禮足，便退而去。</p>
<p><a class="t-linehead" id="t-linehead0717a18"></a>是時，尼健子弟 <a class="t" id="t0717a19"></a>子遙見師來，各各自相謂言：「此沙門瞿曇 <a class="t" id="t0717a20"></a>弟子今著道來，各各取瓦石而打殺之。」</p>
<p><a class="t-linehead" id="t-linehead0717a20"></a>時， <a class="t" id="t0717a21"></a>諸童子聞尼健子為弟子所殺，往至世 <a class="t" id="t0717a22"></a>尊所，頭面禮足，在一面坐。爾時，諸童子 <a class="t" id="t0717a23"></a>白世尊言：「如來所可教化尼健子者，今 <a class="t" id="t0717a24"></a>為弟子所殺。今以命終，為生何處？」</p>
<p><a class="t-linehead" id="t-linehead0717a24"></a>世尊 <a class="t" id="t0717a25"></a>告曰：「彼是有德之人，四諦具足，三結使滅， <a class="t" id="t0717a26"></a>成須陀洹，必盡苦際，今日命終生三十三 <a class="t" id="t0717a27"></a>天，彼見彌勒佛已，當盡苦際。此是其義， <a class="t" id="t0717a28"></a>當念修行。」</p>
<p><a class="t-linehead" id="t-linehead0717a28"></a>爾時，諸童子白世尊言：「甚奇！甚 <a class="t" id="t0717a29"></a>特！此尼健子至世尊所，捔論議，還以 <a class="t" id="t0717b01"></a>己論而自縛，來受如來化。夫見如來者終 <a class="t" id="t0717b02"></a>無虛妄，猶如有人入海取寶，必有所剋 <a class="t" id="t0717b03"></a>獲，終不空還。此亦如是，其有眾生至如來 <a class="t" id="t0717b04"></a>所者，要得法寶，終不空還。」</p>
<p><a class="t-linehead" id="t-linehead0717b04"></a>爾時，世尊與諸 <a class="t" id="t0717b05"></a>童子說微妙法，使令歡喜。爾時，諸童子從 <a class="t" id="t0717b06"></a>佛聞法已，即從坐起，繞佛三匝，頭面禮 <a class="t" id="t0717b07"></a>足，便退而去。</p>
<p><a class="t-linehead" id="t-linehead0717b07"></a>爾時，諸童子聞佛所說，歡喜奉 <a class="t" id="t0717b08"></a>行。</p>
<a class="t" id="t0717b09"></a>
<p class="endsection"><span class="t-juanname">增壹阿含經卷第三十</span></p>
</article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
