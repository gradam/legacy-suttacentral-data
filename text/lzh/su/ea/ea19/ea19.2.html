<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea19.2">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">19.2</span> <span class="mirror-right">（二）非梵法</span>
</h1>
</div>
<p><a class="t-linehead" id="t-linehead0593b24"></a>聞如是：</p>
<p>一時，佛在波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>國仙人鹿苑 <a class="t" id="t0593b25"></a>中。</p>
<p><a class="t-linehead" id="t-linehead0593b25"></a>爾時，世尊告諸比丘：「有此二事，學道者 <a class="t" id="t0593b26"></a>不應親近。云何為二事？所謂著欲及樂之 <a class="t" id="t0593b27"></a>法，此是下卑凡賤之法，又此諸苦眾惱百 <a class="t" id="t0593b28"></a>端，是謂二事學道者不應親近。如是，捨 <a class="t" id="t0593b29"></a>此二事已，我自有至要之道得成正覺，眼 <a class="t" id="t0593c01"></a>生、智生，意得休息，得諸神通，成沙門果，至 <a class="t" id="t0593c02"></a>於涅槃。云何為至要之道得成正覺，眼生、 <a class="t" id="t0593c03"></a>智生，意得休息，得諸神通，成沙門果，至於 <a class="t" id="t0593c04"></a>涅槃？所謂此賢聖八品道是。所謂等見、等治、 <a class="t" id="t0593c05"></a>等語、等業、等命、等方便、等念、等定，此名至要 <a class="t" id="t0593c06"></a>之道。今我得成正覺，眼生、智生，意得休息， <a class="t" id="t0593c07"></a>得諸神通，成沙門果，至於涅槃。如是，諸比 <a class="t" id="t0593c08"></a>丘！當學捨上二事，習於至要之道。如是，諸 <a class="t" id="t0593c09"></a>比丘！當作是學。」</p>
<p><a class="t-linehead" id="t-linehead0593c09"></a>爾時，諸比丘聞佛所說，歡 <a class="t" id="t0593c10"></a>喜奉行。</p>
<a class="t" id="t0593c11"></a>
<blockquote class="gatha">
<p>羅云、迦葉、龍　　二難、大愛道 <a class="t" id="t0593c12"></a><br>
誹謗、非梵法　　二事最在後</p>
</blockquote>
<a class="t" id="t0593c13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
