<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea19.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">19.3</span> <span class="mirror-right">（三）斷愛</span>
</h1>
</div>
<p><a class="t-linehead" id="t-linehead0593c13"></a>聞如是：</p>
<p>一時，佛在舍衛國祇樹給孤獨 <a class="t" id="t0593c14"></a>園。</p>
<p><a class="t-linehead" id="t-linehead0593c14"></a>爾時，釋提桓因至世尊所。到已，頭面禮 <a class="t" id="t0593c15"></a>足，在一面住，白世尊曰：「云何比丘斷於愛 <a class="t" id="t0593c16"></a>欲，心得解脫，乃至究竟安隱之處，無有諸 <a class="t" id="t0593c17"></a>患，天、人所敬？」</p>
<p><a class="t-linehead" id="t-linehead0593c17"></a>爾時，世尊告釋提桓因曰：「於 <a class="t" id="t0593c18"></a>是，拘翼！若是比丘聞此空法解無所有，則 <a class="t" id="t0593c19"></a>得解了一切諸法，如實知之。身所覺知苦 <a class="t" id="t0593c20"></a>樂之法，若不苦不樂之法，即於此身觀悉 <a class="t" id="t0593c21"></a>無常，皆歸於空。彼已觀此不苦不樂之變，亦 <a class="t" id="t0593c22"></a>不起想，以無有想，則無恐怖；以無恐怖， <a class="t" id="t0593c23"></a>則般涅槃：生死已盡，梵行已立，所作已辦，更 <a class="t" id="t0593c24"></a>不復受有，如實知之。是謂，釋提桓因！比 <a class="t" id="t0593c25"></a>丘斷於愛欲，心得解脫，乃至究竟安隱之 <a class="t" id="t0593c26"></a>處，無有災患，天、人所敬。」</p>
<p><a class="t-linehead" id="t-linehead0593c26"></a>爾時，釋提桓因禮 <a class="t" id="t0593c27"></a>世尊足已，繞三匝而退。</p>
<p><a class="t-linehead" id="t-linehead0593c27"></a>當於爾時，尊者大目 <a class="t" id="t0593c28"></a>犍連去世尊不遠結跏趺坐，正身正意，繫 <a class="t" id="t0593c29"></a>念在前。爾時，尊者大目犍連便作是念：「向者， <a class="t" id="t0594a01"></a>帝釋得道跡而問事耶？為不得道跡 <a class="t" id="t0594a02"></a>而問義耶？我今當試之。」爾時，尊者大目犍 <a class="t" id="t0594a03"></a>連即以神足，如屈伸臂頃，便至三十三 <a class="t" id="t0594a04"></a>天。</p>
<p><a class="t-linehead" id="t-linehead0594a04"></a>爾時，釋提桓因遙見大目犍連遠來，即 <a class="t" id="t0594a05"></a>起奉迎，並作是語：「善來！尊者大目犍連！尊自 <a class="t" id="t0594a06"></a>不至此，亦大久矣！願欲與尊論說法義，願 <a class="t" id="t0594a07"></a>在此處坐。」</p>
<p><a class="t-linehead" id="t-linehead0594a07"></a>是時，目犍連問釋提桓因曰：「世 <a class="t" id="t0594a08"></a>尊與汝說斷愛欲之法，我欲聞之，今正是 <a class="t" id="t0594a09"></a>時，可與我說之。」</p>
<p><a class="t-linehead" id="t-linehead0594a09"></a>釋提桓因白言：「我今諸天 <a class="t" id="t0594a10"></a>事猥多，或自有事，或復有諸天事，我所聞 <a class="t" id="t0594a11"></a>者即時而忘。昔者，目連，與諸阿須倫共鬪， <a class="t" id="t0594a12"></a>當鬪之日，諸天得勝，阿須倫退。爾時，我身躬 <a class="t" id="t0594a13"></a>往自戰，尋復領諸天還上天宮，坐最勝講 <a class="t" id="t0594a14"></a>堂。因鬪勝故，故名為最勝講堂，階巷成 <a class="t" id="t0594a15"></a>行，陌陌相值，一一階頭，七百樓閣，一一樓閣 <a class="t" id="t0594a16"></a>上，各七玉女，一一玉女各有七使人，願尊目 <a class="t" id="t0594a17"></a>連在彼觀看。」</p>
<p><a class="t-linehead" id="t-linehead0594a17"></a>爾時，釋提桓因及毘沙門天 <a class="t" id="t0594a18"></a>王在尊者目連後，往至最勝講堂所。是時， <a class="t" id="t0594a19"></a>釋提桓因及毘沙門天王，白大目犍連曰：「此 <a class="t" id="t0594a20"></a>是最勝講堂，悉可遊看。」</p>
<p><a class="t-linehead" id="t-linehead0594a20"></a>目犍連曰：「天王！此 <a class="t" id="t0594a21"></a>處極為微妙，皆由前身所作福祐故，致此 <a class="t" id="t0594a22"></a>自然寶堂，猶如人間小有樂處，各自慶賀， <a class="t" id="t0594a23"></a>如天宮無異，皆由前身作福所致。」</p>
<p><a class="t-linehead" id="t-linehead0594a23"></a>爾 <a class="t" id="t0594a24"></a>時，釋提桓因左右玉女，各各馳走，莫知所 <a class="t" id="t0594a25"></a>如，猶如人間有所禁忌，皆懷慚愧。是時， <a class="t" id="t0594a26"></a>釋提桓因所將玉女亦復如是。遙見大目犍 <a class="t" id="t0594a27"></a>連來，各各馳走，莫知所湊。</p>
<p><a class="t-linehead" id="t-linehead0594a27"></a>時，大目犍連便 <a class="t" id="t0594a28"></a>作是念：「此釋提桓因意甚放逸，我 <span class="corr" title="[令&gt;今]">今</span> 宜可使 <a class="t" id="t0594a29"></a>懷恐怖。」是時，尊者大目犍連即以右脚 <a class="t" id="t0594b01"></a>指案地，彼宮殿六變震動。是時，釋提桓因 <a class="t" id="t0594b02"></a>及毘沙門天王皆懷恐怖，衣毛皆竪，而作是 <a class="t" id="t0594b03"></a>念：「此大目犍連有大神足，乃能使此宮 <a class="t" id="t0594b04"></a>殿六返震動，甚奇！甚特！未曾有是！」</p>
<p><a class="t-linehead" id="t-linehead0594b04"></a>是時，大 <a class="t" id="t0594b05"></a>目犍連便作是念：「今此釋身以懷恐怖，我 <a class="t" id="t0594b06"></a>今宜可問其深義。」「云何，拘翼！如來所說除 <a class="t" id="t0594b07"></a>愛欲經者，今正是時，唯願與我等說。」</p>
<p><a class="t-linehead" id="t-linehead0594b07"></a>釋提 <a class="t" id="t0594b08"></a>桓因報言：「目連！我前至世尊所，頭面禮足， <a class="t" id="t0594b09"></a>在一面住。是時，我即白世尊曰：『云何比丘 <a class="t" id="t0594b10"></a>斷於愛欲，心得解脫，乃至究竟至無為處， <a class="t" id="t0594b11"></a>無有患苦，天、人所敬？』爾時，世尊便告我言： <a class="t" id="t0594b12"></a>『於是，拘翼！諸比丘聞法已，都無所著，亦不 <a class="t" id="t0594b13"></a>著色，盡解一切諸法，了無所有。以知一切 <a class="t" id="t0594b14"></a>諸法已，若苦、若樂、若不苦不樂，觀了無常， <a class="t" id="t0594b15"></a>滅盡無餘，亦無斷壞。彼以觀此，已都無所 <a class="t" id="t0594b16"></a>著，已不起世間想，復無恐怖；以無恐怖， <a class="t" id="t0594b17"></a>便般涅槃：生死已盡，梵行已立，所作已辦，更 <a class="t" id="t0594b18"></a>不復受有，如實知之。是謂，釋提桓因！比丘 <a class="t" id="t0594b19"></a>斷欲，心得解脫，乃至究竟無為之處，無有 <a class="t" id="t0594b20"></a>患苦，天、人所敬。』爾時，我聞此語已，便禮世 <a class="t" id="t0594b21"></a>尊足，遶三匝，即退而去，還歸天上。」</p>
<p><a class="t-linehead" id="t-linehead0594b21"></a>是時，尊者 <a class="t" id="t0594b22"></a>大目犍連以深法之語，向釋提桓因及向 <a class="t" id="t0594b23"></a>毘沙門具分別之。爾時，目犍連具說法已， <a class="t" id="t0594b24"></a>猶如士夫屈伸臂頃，從三十三天沒不現， <a class="t" id="t0594b25"></a>便來至舍衛城祇樹給孤獨園，至世尊所， <a class="t" id="t0594b26"></a>頭面禮足，在一面坐。</p>
<p><a class="t-linehead" id="t-linehead0594b26"></a>爾時，目犍連即於座 <a class="t" id="t0594b27"></a>上白世尊曰：「如來前與釋提桓因說除欲 <a class="t" id="t0594b28"></a>之法，唯願世尊當與我說之。」</p>
<p><a class="t-linehead" id="t-linehead0594b28"></a>爾時，世尊告 <a class="t" id="t0594b29"></a>目犍連曰：「汝當知之，釋提桓因來至我所， <a class="t" id="t0594c01"></a>頭面禮足，在一面立。爾時，釋提桓因問我 <a class="t" id="t0594c02"></a>此義：『云何，世尊！比丘斷愛欲，心得解脫？』爾 <a class="t" id="t0594c03"></a>時，我告釋提桓因曰：『拘翼！若有比丘解知 <a class="t" id="t0594c04"></a>一切諸法空無所有，亦無所著，盡解一切 <a class="t" id="t0594c05"></a>諸法了無所有，以知一切諸法無常，滅盡 <a class="t" id="t0594c06"></a>無餘，亦無斷壞。彼已觀此，已都無所著， <a class="t" id="t0594c07"></a>已不起世間想，復無恐怖；已無恐怖，便般 <a class="t" id="t0594c08"></a>涅槃：生死已盡，梵行已立，所作已辦，更不復 <a class="t" id="t0594c09"></a>受有，如實知之。是謂，釋提桓因，比丘斷欲， <a class="t" id="t0594c10"></a>心得解脫。』爾時，釋提桓因即從坐起，頭面 <a class="t" id="t0594c11"></a>禮我足，便退而去。還歸天上。」</p>
<p><a class="t-linehead" id="t-linehead0594c11"></a>爾時，大目犍 <a class="t" id="t0594c12"></a>連聞佛所說，歡喜奉行。</p>
<a class="t" id="t0594c13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
