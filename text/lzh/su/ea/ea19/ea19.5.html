<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea19.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">19.5</span> <span class="mirror-right">（五）無智</span>
</h1>
</div>
<p><a class="t-linehead" id="t-linehead0594c20"></a>聞如是：</p>
<p>一時，佛在舍衛國祇樹給孤獨 <a class="t" id="t0594c21"></a>園。</p>
<p><a class="t-linehead" id="t-linehead0594c21"></a>爾時，世尊告諸比丘：「有此二法，令人無 <a class="t" id="t0594c22"></a>有智慧。云何為二法？不喜問勝人，但貪睡 <a class="t" id="t0594c23"></a>眠無精進意。是謂，比丘！有此二法，令人無 <a class="t" id="t0594c24"></a>有智慧。復有二法，令人成大智慧。云何 <a class="t" id="t0594c25"></a>為二法，好問他義，不貪睡眠有精進意。 <a class="t" id="t0594c26"></a>是謂，比丘！有此二法，令人有智慧，當學 <a class="t" id="t0594c27"></a>遠離惡法。如是，諸比丘！當作是學。」</p>
<p><a class="t-linehead" id="t-linehead0594c27"></a>爾時，諸 <a class="t" id="t0594c28"></a>比丘聞佛所說，歡喜奉行。</p>
<a class="t" id="t0594c29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
