<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea19.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">19.9</span> <span class="mirror-right">（九）迦旃</span>
</h1>
</div>
<p><a class="t-linehead" id="t-linehead0595b21"></a>聞如是：</p>
<p>一時，尊者摩訶迦遮延遊婆 <a class="t" id="t0595b22"></a>那國深池水側，與大比丘眾五百人俱。</p>
<p><a class="t-linehead" id="t-linehead0595b22"></a>爾時， <a class="t" id="t0595b23"></a>尊者迦遮延有此名聞，流聞四遠。尊者長 <a class="t" id="t0595b24"></a>老姦茶婆羅門在此遊化。爾時，婆羅門聞 <a class="t" id="t0595b25"></a>尊者迦遮延在此池側遊化，將五百比丘，尊 <a class="t" id="t0595b26"></a>者長老功德具足，「我今可往問訊彼人。」是時， <a class="t" id="t0595b27"></a>上色婆羅門將五百弟子，往至尊者迦遮延 <a class="t" id="t0595b28"></a>所，共相問訊，在一面坐。爾時，彼婆羅門問 <a class="t" id="t0595b29"></a>尊者迦遮延曰：「如迦遮延所行，此非法、律， <a class="t" id="t0595c01"></a>年少比丘不向我等諸高德婆羅門作禮。」</p>
<p><a class="t-linehead" id="t-linehead0595c01"></a>迦 <a class="t" id="t0595c02"></a>遮延曰：「婆羅門當知，彼如來、至真、等正覺， <a class="t" id="t0595c03"></a>說此二地。云何為二地？一名老地，二名壯 <a class="t" id="t0595c04"></a>地。」</p>
<p><a class="t-linehead" id="t-linehead0595c04"></a>婆羅門問曰：「何者為老地？何者為壯 <a class="t" id="t0595c05"></a>地？」</p>
<p><a class="t-linehead" id="t-linehead0595c05"></a>迦遮延曰：「正使婆羅門年在八十、九十， <a class="t" id="t0595c06"></a>彼人不止婬欲，作諸惡行，是謂婆羅門雖 <a class="t" id="t0595c07"></a>可言老，今在壯地。」</p>
<p><a class="t-linehead" id="t-linehead0595c07"></a>婆羅門曰：「何者年壯住 <a class="t" id="t0595c08"></a>在老地？」</p>
<p><a class="t-linehead" id="t-linehead0595c08"></a>迦遮延曰：「婆羅門！若有比丘年在 <a class="t" id="t0595c09"></a>二十，或三十、四十、五十，彼亦不習婬欲，亦 <a class="t" id="t0595c10"></a>不作惡行，是謂婆羅門年壯在老地。」</p>
<p><a class="t-linehead" id="t-linehead0595c10"></a>婆羅 <a class="t" id="t0595c11"></a>門曰：「此大眾中頗有一比丘不行婬法， <a class="t" id="t0595c12"></a>不作惡行乎？」</p>
<p><a class="t-linehead" id="t-linehead0595c12"></a>迦遮延曰：「我大眾中無有一 <a class="t" id="t0595c13"></a>比丘習欲作惡者。」</p>
<p><a class="t-linehead" id="t-linehead0595c13"></a>時，婆羅門即從坐起， <a class="t" id="t0595c14"></a>禮諸比丘足，並作是語：「汝今年少住於老 <a class="t" id="t0595c15"></a>地，我今年老住於少地。」爾時，彼婆羅門復 <a class="t" id="t0595c16"></a>往至迦遮延所，頭面禮足，而自陳說：「我今 <a class="t" id="t0595c17"></a>自歸迦遮延及比丘僧，盡形壽不殺。」</p>
<p><a class="t-linehead" id="t-linehead0595c17"></a>迦遮 <a class="t" id="t0595c18"></a>延曰：「汝今莫自歸我，我所自歸者汝可趣 <a class="t" id="t0595c19"></a>向之。」</p>
<p><a class="t-linehead" id="t-linehead0595c19"></a>婆羅門曰：「尊者迦遮延，為自歸誰？」</p>
<p><a class="t-linehead" id="t-linehead0595c19"></a>時， <a class="t" id="t0595c20"></a>尊者迦遮延便長跪向如來所般涅槃處： <a class="t" id="t0595c21"></a>「有釋種子出家學道，我恒自歸彼，然彼人 <a class="t" id="t0595c22"></a>即是我師。」</p>
<p><a class="t-linehead" id="t-linehead0595c22"></a>婆羅門曰：「此沙門瞿曇為在何 <a class="t" id="t0595c23"></a>處？我今欲見之。」</p>
<p><a class="t-linehead" id="t-linehead0595c23"></a>迦遮延曰：「彼如來已取涅 <a class="t" id="t0595c24"></a>槃。」</p>
<p><a class="t-linehead" id="t-linehead0595c24"></a>婆羅門言：「若如來在世者，我乃可百千 <a class="t" id="t0595c25"></a>由旬往問訊之。彼如來雖取涅槃，我今 <a class="t" id="t0595c26"></a>重自歸作禮及佛、法、眾，盡其形壽，不復殺 <a class="t" id="t0595c27"></a>生。」</p>
<p><a class="t-linehead" id="t-linehead0595c27"></a>爾時，上色婆羅門聞尊者迦遮延所說，歡 <a class="t" id="t0595c28"></a>喜奉行。</p>
<a class="t" id="t0595c29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
