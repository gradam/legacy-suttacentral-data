<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea24.2">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">24.2</span> <span class="mirror-right">（二）毗沙</span>
</h1>
</div>
<p><a class="t-linehead" id="t-linehead0615b07"></a>聞如是：</p>
<p>一時，佛在舍衛國祇樹給孤獨 <a class="t" id="t0615b08"></a>園。</p>
<p><a class="t-linehead" id="t-linehead0615b08"></a>爾時，拔祇國界有鬼，名為毘沙。在彼國 <a class="t" id="t0615b09"></a>界，極為兇暴，殺民無量，恒日殺一人，或日 <a class="t" id="t0615b10"></a>殺二人、三人、四人、五人、十人、二十人、三十人、 <a class="t" id="t0615b11"></a>四十人、五十人。爾時，諸鬼神、羅剎充滿彼國。</p>
<a class="t" id="t0615b12"></a>
<p><a class="t-linehead" id="t-linehead0615b12"></a>是時，拔祇人民皆共集聚，而作是說：「我等 <a class="t" id="t0615b13"></a>可得避此國至他國界，不須住此。」</p>
<p><a class="t-linehead" id="t-linehead0615b13"></a>是時， <a class="t" id="t0615b14"></a>毘沙惡鬼知彼人民心之所念，便語彼人民 <a class="t" id="t0615b15"></a>曰：「汝等莫離此處至他邦土。所以然者， <a class="t" id="t0615b16"></a>終不免吾手。卿等日日持一人祠吾，吾 <a class="t" id="t0615b17"></a>要不觸擾汝。」</p>
<p><a class="t-linehead" id="t-linehead0615b17"></a>是時，拔祇人民日取一人祠 <a class="t" id="t0615b18"></a>彼惡鬼。是時，彼鬼食彼人已，取骸骨 <a class="t" id="t0615b19"></a>擲著他方山中，然彼山中骨滿谿谷。</p>
<p><a class="t-linehead" id="t-linehead0615b19"></a>爾時， <a class="t" id="t0615b20"></a>有長者名善覺，在彼住止，饒財多寶，積 <a class="t" id="t0615b21"></a>財千億，騾、驢、駱駝不可稱計，金、銀、珍寶、車 <a class="t" id="t0615b22"></a> <span class="gaiji">璩 <!--gaiji,璩,1[(王*巨)/木],2&#x249B2;,3--></span>、馬瑙、真珠、虎珀亦不可稱。爾時，彼長者 <a class="t" id="t0615b23"></a>有兒，名那優羅，唯有一子，甚愛敬念，未曾 <a class="t" id="t0615b24"></a>離目前。爾時，有此限制，那優羅小兒，次應 <a class="t" id="t0615b25"></a>祠鬼。</p>
<p><a class="t-linehead" id="t-linehead0615b25"></a>是時，那優羅父母沐浴此小兒，與著 <a class="t" id="t0615b26"></a>好衣，將至塚間，至彼鬼所。到已，啼哭喚呼， <a class="t" id="t0615b27"></a>不可稱計，並作是說：「諸神，地神，皆共證明： <a class="t" id="t0615b28"></a>我等唯有此一子，願諸神明當證明此；及 <a class="t" id="t0615b29"></a>二十八大鬼神王當共護此，無令有乏， <a class="t" id="t0615c01"></a>及四天王咸共歸命，願擁護此兒，使得免 <a class="t" id="t0615c02"></a>濟；及釋提桓因亦向歸命，願濟此兒命；及梵 <a class="t" id="t0615c03"></a>天王亦復歸命，願脫此命；諸有鬼神護世 <a class="t" id="t0615c04"></a>者亦向歸命，使脫此厄；諸如來弟子漏盡 <a class="t" id="t0615c05"></a>阿羅漢，我今亦復歸命，使脫此厄；諸辟支 <a class="t" id="t0615c06"></a>佛無師自覺亦復自歸，使脫此厄；彼如來 <a class="t" id="t0615c07"></a>今亦自歸，不降者降，不度者度，不獲者獲， <a class="t" id="t0615c08"></a>不脫者脫，不般涅槃者使般涅槃，無救者 <a class="t" id="t0615c09"></a>與作救護，盲者作眼目，病者作大醫王， <a class="t" id="t0615c10"></a>若天、龍、鬼神、一切人民、魔及魔天，最尊、最上， <a class="t" id="t0615c11"></a>無能及者，可敬可貴，為人作良祐福田， <a class="t" id="t0615c12"></a>無有出如來上者。然如來當鑒察之，願 <a class="t" id="t0615c13"></a>如來當照此至心。」是時，那優羅父母即以 <a class="t" id="t0615c14"></a>此兒付鬼已，便退而去。</p>
<p><a class="t-linehead" id="t-linehead0615c14"></a>爾時，世尊以天 <a class="t" id="t0615c15"></a>眼清淨，復以天耳徹聽，聞有此言，那優羅 <a class="t" id="t0615c16"></a>父母啼哭不可稱計。爾時，世尊以神足力， <a class="t" id="t0615c17"></a>至彼山中惡鬼住處。時，彼惡鬼集在雪山北 <a class="t" id="t0615c18"></a>鬼神之處。是時，世尊入鬼住處而坐，正身正 <a class="t" id="t0615c19"></a>意，結跏趺坐。</p>
<p><a class="t-linehead" id="t-linehead0615c19"></a>是時，那優羅小兒漸以至彼惡 <a class="t" id="t0615c20"></a>鬼住處。是時，那優羅小兒遙見如來在惡鬼 <a class="t" id="t0615c21"></a>住處，光色炳然，正身正意，繫念在前，顏色端 <a class="t" id="t0615c22"></a>政，與世有奇，諸根寂靜，得諸功德，降伏諸 <a class="t" id="t0615c23"></a>魔，如此諸德不可稱計。有三十二相、八十 <a class="t" id="t0615c24"></a>種好，莊嚴其身，如須彌山，出諸山頂，面如 <a class="t" id="t0615c25"></a>日月，亦如金山，光有遠照。見已，便起歡喜 <a class="t" id="t0615c26"></a>心向於如來，便生此念：「此必不是毘沙惡 <a class="t" id="t0615c27"></a>鬼。所以然者，我今見之，極有歡喜之心，設 <a class="t" id="t0615c28"></a>當是惡鬼者，隨意食之。」</p>
<p><a class="t-linehead" id="t-linehead0615c28"></a>是時，世尊告曰：「那 <a class="t" id="t0615c29"></a>優羅！如汝所言，我今是如來、至真、等正覺，故 <a class="t" id="t0615c30"></a>來救汝，及降此惡鬼。」</p>
<p><a class="t-linehead" id="t-linehead0615c30"></a>是時，那優羅聞此語 <a class="t" id="t0616a01"></a>已，歡喜踊躍，不能自勝，便來至世尊所，頭 <a class="t" id="t0616a02"></a>面禮足，在一面坐。</p>
<p><a class="t-linehead" id="t-linehead0616a02"></a>是時，世尊與說妙義。所謂 <a class="t" id="t0616a03"></a>論者，施論、戒論、生天之論，欲為穢惡，漏不淨 <a class="t" id="t0616a04"></a>行，出家為要，去諸亂想。爾時，世尊以見那 <a class="t" id="t0616a05"></a>優羅小兒心意歡喜，意性柔軟，諸佛世尊常 <a class="t" id="t0616a06"></a>所說法，苦、習、盡、道，是時世尊具與彼說。彼 <a class="t" id="t0616a07"></a>即於坐上，諸塵垢盡，得法眼淨。彼以見法、 <a class="t" id="t0616a08"></a>得法，成就諸法、承受諸法，無有狐疑，解 <a class="t" id="t0616a09"></a>如來教，歸佛、法、聖眾，而受五戒。</p>
<p><a class="t-linehead" id="t-linehead0616a09"></a>是時，毘沙 <a class="t" id="t0616a10"></a>惡鬼還來到本住處。爾時，惡鬼遙見世尊 <a class="t" id="t0616a11"></a>端坐思惟，身不傾動。見以，便興恚怒，雨雷 <a class="t" id="t0616a12"></a>電霹靂向如來所，或雨刀劍；未墮地之 <a class="t" id="t0616a13"></a>頃，便化優鉢蓮華。是時，彼鬼倍復瞋恚，雨 <a class="t" id="t0616a14"></a>諸山河石壁；未墮地之頃，化作種種飲食。 <a class="t" id="t0616a15"></a>是時，彼鬼復化作大象，吼喚向如來所。爾 <a class="t" id="t0616a16"></a>時，世尊復化作師子王。是時，彼鬼倍化作 <a class="t" id="t0616a17"></a>師子形向如來所。爾時，世尊化作大火聚。 <a class="t" id="t0616a18"></a>是時，彼鬼倍復瞋恚，化作大龍而有七首。爾 <a class="t" id="t0616a19"></a>時，世尊化作大金翅鳥。</p>
<p><a class="t-linehead" id="t-linehead0616a19"></a>是時，彼鬼便生此念： <a class="t" id="t0616a20"></a>「我今所有神力，今以現之，然此沙門衣毛 <a class="t" id="t0616a21"></a>不動，我今當往問其深義。」是時，彼鬼問世 <a class="t" id="t0616a22"></a>尊曰：「我今毘沙欲問深義，設不能報我 <a class="t" id="t0616a23"></a>者，當持汝兩脚擲著海南。」</p>
<p><a class="t-linehead" id="t-linehead0616a23"></a>世尊告曰：「惡鬼 <a class="t" id="t0616a24"></a>當知，我自觀察，無天及人民、沙門、婆羅門、 <a class="t" id="t0616a25"></a>若人、非人，能持我兩脚擲海南者。但今欲 <a class="t" id="t0616a26"></a>問義者，便可問之。」</p>
<p><a class="t-linehead" id="t-linehead0616a26"></a>是時，惡鬼問曰：「沙門！何 <a class="t" id="t0616a27"></a>等是故行？何等是新行？何等是行滅？」</p>
<p><a class="t-linehead" id="t-linehead0616a27"></a>世尊告 <a class="t" id="t0616a28"></a>曰：「惡鬼當知，眼是故行，曩時所造，緣痛成 <a class="t" id="t0616a29"></a>行；耳、鼻、口、身意，此是故行，曩時所造，緣痛 <a class="t" id="t0616b01"></a>成行。是謂，惡鬼，此是故行。」</p>
<p><a class="t-linehead" id="t-linehead0616b01"></a>毘沙鬼曰：「沙門！ <a class="t" id="t0616b02"></a>何等是新行？」</p>
<p><a class="t-linehead" id="t-linehead0616b02"></a>世尊告曰：「今身所造身三、口 <a class="t" id="t0616b03"></a>四、意三，是謂，惡鬼！此是新行。」</p>
<p><a class="t-linehead" id="t-linehead0616b03"></a>時惡鬼曰：「何 <a class="t" id="t0616b04"></a>等是行滅？」</p>
<p><a class="t-linehead" id="t-linehead0616b04"></a>世尊告曰：「惡鬼當知，故行滅盡，更 <a class="t" id="t0616b05"></a>不興起，復不造行，能取此行，永以不生， <a class="t" id="t0616b06"></a>永盡無餘，是謂行滅。」</p>
<p><a class="t-linehead" id="t-linehead0616b06"></a>是時，彼鬼白世尊曰： <a class="t" id="t0616b07"></a>「我今極飢，何故奪我食？此小兒是我所食，沙 <a class="t" id="t0616b08"></a>門！可歸我此小兒。」</p>
<p><a class="t-linehead" id="t-linehead0616b08"></a>世尊告曰：「昔我未成道 <a class="t" id="t0616b09"></a>時，曾為菩薩，有鴿投我，我尚不惜身命， <a class="t" id="t0616b10"></a>救彼鴿厄。況我今日已成如來，能捨此小 <a class="t" id="t0616b11"></a>兒令汝食噉？汝今惡鬼盡其神力，吾終不 <a class="t" id="t0616b12"></a>與汝此小兒。云何，惡鬼，汝曾迦葉佛時，曾 <a class="t" id="t0616b13"></a>作沙門，修持梵行，後復犯戒，生此惡鬼。」</p>
<p><a class="t-linehead" id="t-linehead0616b13"></a>爾 <a class="t" id="t0616b14"></a>時，惡鬼承佛威神，便憶曩昔所造諸行。爾 <a class="t" id="t0616b15"></a>時，惡鬼至世尊所，頭面禮足，並作是說：「我 <a class="t" id="t0616b16"></a>今愚惑，不別真偽，乃生此心向於如來，唯 <a class="t" id="t0616b17"></a>願世尊受我懺悔。」如是三、四。</p>
<p><a class="t-linehead" id="t-linehead0616b17"></a>世尊告曰：「聽 <a class="t" id="t0616b18"></a>汝悔過，勿復更犯。」爾時，世尊與毘沙鬼說 <a class="t" id="t0616b19"></a>微妙法，勸令歡喜。</p>
<p><a class="t-linehead" id="t-linehead0616b19"></a>時，彼惡鬼手擎數千兩 <a class="t" id="t0616b20"></a>金，奉上世尊，白世尊曰：「我今以此山谷 <a class="t" id="t0616b21"></a>施招提僧，唯願世尊與我受之，及此數千 <a class="t" id="t0616b22"></a>兩金。」如是再三。</p>
<p><a class="t-linehead" id="t-linehead0616b22"></a>爾時，世尊即受此山谷，便 <a class="t" id="t0616b23"></a>說此偈：</p>
<a class="t" id="t0616b24"></a>
<blockquote class="gatha">
<p>「園果施清涼，　　及作水橋樑， <a class="t" id="t0616b25"></a><br>
設能造大船，　　及諸養生具。 <a class="t" id="t0616b26"></a><br>
晝夜無懈息，　　獲福不可量， <a class="t" id="t0616b27"></a><br>
法義戒成就，　　終後生天上。」</p>
</blockquote>
<a class="t" id="t0616b28"></a>
<p><a class="t-linehead" id="t-linehead0616b28"></a>是時，彼鬼白世尊曰：「不審世尊更有何教？」</p>
<a class="t" id="t0616b29"></a>
<p><a class="t-linehead" id="t-linehead0616b29"></a>世尊告曰：「汝今捨汝本形，著三衣，作沙門， <a class="t" id="t0616c01"></a>入拔秖城，在在處處作此教令：『諸賢當知， <a class="t" id="t0616c02"></a>如來出世，不降者降，不度者度，不解脫者 <a class="t" id="t0616c03"></a>令知解脫，無救者與作救護，盲者作眼目， <a class="t" id="t0616c04"></a>諸天、世人、天、龍、鬼神、魔、若魔天、若人、非人，最 <a class="t" id="t0616c05"></a>尊、最上，無與等者，可敬、可貴，為人作良祐 <a class="t" id="t0616c06"></a>福田。今日度那優羅小兒及降毘沙惡鬼， <a class="t" id="t0616c07"></a>汝等可往至彼受化。』」</p>
<p><a class="t-linehead" id="t-linehead0616c07"></a>對曰：「如是。世尊！」</p>
<p><a class="t-linehead" id="t-linehead0616c07"></a>爾時， <a class="t" id="t0616c08"></a>毘沙鬼作沙門，披服著三法衣，入諸里 <a class="t" id="t0616c09"></a>巷，作此教令：「今日世尊度那優羅小兒，及 <a class="t" id="t0616c10"></a>降伏毘沙惡鬼，汝等可往受彼教誨。」</p>
<p><a class="t-linehead" id="t-linehead0616c10"></a>當於 <a class="t" id="t0616c11"></a>爾時，拔祇國界人民熾盛。是長者善覺聞 <a class="t" id="t0616c12"></a>此語已，歡喜踊躍，不能自勝，將八萬四千 <a class="t" id="t0616c13"></a>人民眾生，至彼世尊所。到已，頭面禮足， <a class="t" id="t0616c14"></a>在一面坐。爾時，拔祇人民或有禮足者，或 <a class="t" id="t0616c15"></a>有擎手者。爾時，八萬四千之眾，已在一面坐。</p>
<a class="t" id="t0616c16"></a>
<p><a class="t-linehead" id="t-linehead0616c16"></a>是時，世尊漸與說微妙之法。所謂論者，施論、 <a class="t" id="t0616c17"></a>戒論、生天之論，欲不淨想，漏為大患。爾時，世 <a class="t" id="t0616c18"></a>尊觀察彼八萬四千眾，心意歡悅。諸佛世尊 <a class="t" id="t0616c19"></a>常所說法：苦、習、盡、道，普與彼八萬四千眾 <a class="t" id="t0616c20"></a>而說此法，各於座上，諸塵垢盡，得法眼淨。 <a class="t" id="t0616c21"></a>猶如白淨之衣，易染為色。此八萬四千眾亦 <a class="t" id="t0616c22"></a>復如是，諸塵垢盡，得法眼淨，得法、見法、分 <a class="t" id="t0616c23"></a>別諸法，無有狐疑，得無所畏，自歸三尊：佛、 <a class="t" id="t0616c24"></a>法、聖眾，而受五戒。</p>
<p><a class="t-linehead" id="t-linehead0616c24"></a>爾時，那優羅父長者白世 <a class="t" id="t0616c25"></a>尊曰：「唯願世尊當受我請。」爾時，世尊默然 <a class="t" id="t0616c26"></a>受請。</p>
<p><a class="t-linehead" id="t-linehead0616c26"></a>時彼長者以見世尊默然受已，即 <a class="t" id="t0616c27"></a>從坐起，頭面禮足，退還所在，辦種種飲食， <a class="t" id="t0616c28"></a>味若干種，清旦自白：「時到。」</p>
<p><a class="t-linehead" id="t-linehead0616c28"></a>爾時，世尊到時， <a class="t" id="t0616c29"></a>著衣持鉢，入拔祇城，至長者家，就座而坐。 <a class="t" id="t0617a01"></a>是時，長者以見世尊坐定，自手斟酌，行種 <a class="t" id="t0617a02"></a>種飲食，以見世尊食訖，行清淨水已，便 <a class="t" id="t0617a03"></a>取一座，在如來前坐，白世尊曰：「善哉！世 <a class="t" id="t0617a04"></a>尊！若四部之眾，須衣被、飲食、床臥具、病瘦醫 <a class="t" id="t0617a05"></a>藥，盡使在我家取之。」</p>
<p><a class="t-linehead" id="t-linehead0617a05"></a>世尊告曰：「如是，長 <a class="t" id="t0617a06"></a>者！如汝所言。」</p>
<p><a class="t-linehead" id="t-linehead0617a06"></a>世尊即與長者說微妙之法， <a class="t" id="t0617a07"></a>以說法竟，便從坐起而去。</p>
<p><a class="t-linehead" id="t-linehead0617a07"></a>爾時，世尊如 <a class="t" id="t0617a08"></a>屈申臂頃，從拔祇不現，還來至舍衛祇 <a class="t" id="t0617a09"></a>洹精舍。爾時，世尊告諸比丘：「若四部之眾，須 <a class="t" id="t0617a10"></a>衣被、飲食、床臥具、病瘦醫藥者，當從那優羅 <a class="t" id="t0617a11"></a>父舍取之。」</p>
<p><a class="t-linehead" id="t-linehead0617a11"></a>爾時，世尊復告比丘：「如我今日 <a class="t" id="t0617a12"></a>優婆塞中第一弟子，無所愛惜，所謂那優羅 <a class="t" id="t0617a13"></a>父是。」</p>
<p><a class="t-linehead" id="t-linehead0617a13"></a>爾時，諸比丘聞佛所說，歡喜奉行。</p>
<a class="t" id="t0617a14"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
