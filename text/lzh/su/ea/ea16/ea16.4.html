<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea16.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">16.4</span> <span class="mirror-right">（四）驢</span>
</h1>
</div>
<p><a class="t-linehead" id="t-linehead0579b21"></a>聞如是：</p>
<p>一時，佛在舍衛國祇樹給孤獨 <a class="t" id="t0579b22"></a>園。</p>
<p><a class="t-linehead" id="t-linehead0579b22"></a>爾時，世尊告諸比丘：「我今當說人有似 <a class="t" id="t0579b23"></a>驢者，有似牛者，諦聽！諦聽！善思念之。」</p>
<p><a class="t-linehead" id="t-linehead0579b23"></a>諸比 <a class="t" id="t0579b24"></a>丘對曰：「如是。世尊！」是時，諸比丘從佛受教。</p>
<a class="t" id="t0579b25"></a>
<p><a class="t-linehead" id="t-linehead0579b25"></a>世尊告曰：「彼云何名人像驢者？若有一人， <a class="t" id="t0579b26"></a>剃除鬚髮，著三法衣，以信牢固，出家學 <a class="t" id="t0579b27"></a>道。爾時，彼人諸根不定，若眼見色，隨起色 <a class="t" id="t0579b28"></a>想，流馳萬端，爾時眼根則非清淨，生諸亂 <a class="t" id="t0579b29"></a>想，不能制持，眾惡普至，亦復不能護於 <a class="t" id="t0579c01"></a>眼根。耳聞聲，鼻嗅香，舌知味，身知細滑， <a class="t" id="t0579c02"></a>意知法，隨起識病，流馳萬端，爾時意根則 <a class="t" id="t0579c03"></a>非清淨，生諸亂想，不能制持，眾惡普至，亦 <a class="t" id="t0579c04"></a>復不能護於意根。無有威儀禮節之宜，行 <a class="t" id="t0579c05"></a>步進止，屈伸低仰，執持衣鉢，都違禁戒，便 <a class="t" id="t0579c06"></a>為梵行人所見譏彈：『咄，此愚人像如沙門？』 <a class="t" id="t0579c07"></a>便取彈舉：『設是沙門者，宜不應爾。』彼作是 <a class="t" id="t0579c08"></a>說：『我亦是比丘！我亦是比丘！』猶如驢入牛 <a class="t" id="t0579c09"></a>群之中而自稱曰：『我亦是牛！我亦是牛！』然觀 <a class="t" id="t0579c10"></a>其兩耳復不似牛，角亦不似，尾亦不似，音 <a class="t" id="t0579c11"></a>聲各異。爾時，群牛或以角觝，或以脚蹋，或 <a class="t" id="t0579c12"></a>以口嚙者。今此比丘亦復如是，諸根不定，若 <a class="t" id="t0579c13"></a>眼見色，隨起色想，流馳萬端，爾時眼根則 <a class="t" id="t0579c14"></a>非清淨，生諸亂想，不能制持，眾惡普至，亦 <a class="t" id="t0579c15"></a>復不能護於眼根。耳聞聲，鼻嗅香，舌知 <a class="t" id="t0579c16"></a>味，身了細滑，意知法，隨起識病，流馳萬端， <a class="t" id="t0579c17"></a>爾時意根則非清淨，生諸亂想，不能制持， <a class="t" id="t0579c18"></a>眾惡普至，亦復不能護念意根。無有威 <a class="t" id="t0579c19"></a>儀禮節之宜，行步進止，屈伸低仰，執持禁戒， <a class="t" id="t0579c20"></a>便為梵行人所見譏彈：『咄，此愚人像如沙 <a class="t" id="t0579c21"></a>門？』便見彈舉：『設是沙門者，宜不應爾。』爾 <a class="t" id="t0579c22"></a>時彼作是說：『我是沙門。』猶如驢入於牛群， <a class="t" id="t0579c23"></a>是謂人像驢者也。</p>
<p><a class="t-linehead" id="t-linehead0579c23"></a>「彼人云何像牛者耶？若 <a class="t" id="t0579c24"></a>有一人，剃除鬚髮，著三法衣，以信牢固，出 <a class="t" id="t0579c25"></a>家學道。爾時，彼人諸根寂定，飲食知節，竟日 <a class="t" id="t0579c26"></a>經行，未曾捨離意遊三十七道品之法。若眼 <a class="t" id="t0579c27"></a>見色，不起色想，亦無流馳之念，爾時眼根 <a class="t" id="t0579c28"></a>則應清淨，生諸善想，亦能制持，無復諸惡， <a class="t" id="t0579c29"></a>常擁護於眼根。耳聲、鼻香、口味、身細滑、意 <a class="t" id="t0580a01"></a>法不起識病，爾時意根則得清淨。彼人便 <a class="t" id="t0580a02"></a>到諸梵行人所，諸梵行人遙以見來，各自 <a class="t" id="t0580a03"></a>揚聲：『善來，同學！』隨時供養，不使有短，猶 <a class="t" id="t0580a04"></a>如良牛入牛眾中，而自稱說：『我今是牛！』然 <a class="t" id="t0580a05"></a>其毛尾、耳角、音聲都悉是牛，諸牛見已，各來 <a class="t" id="t0580a06"></a>舐體。此亦如是，剃除鬚髮，著三法衣，以信 <a class="t" id="t0580a07"></a>牢固，出家學道。爾時，彼人諸根寂定，飲食 <a class="t" id="t0580a08"></a>知節，竟日經行，未曾捨離意遊三十七道 <a class="t" id="t0580a09"></a>品之法。若眼見色，不起色想，亦無流馳之 <a class="t" id="t0580a10"></a>念，爾時眼根則得清淨，生諸善想，亦能制 <a class="t" id="t0580a11"></a>持，無復諸惡，常擁護於眼根。耳聲、鼻香、口 <a class="t" id="t0580a12"></a>味、身細滑、意法不起識病，爾時意根則得 <a class="t" id="t0580a13"></a>具足，是謂此人像牛者也。如是，諸比丘！當 <a class="t" id="t0580a14"></a>學如牛，莫像如驢也。如是，諸比丘！當作是 <a class="t" id="t0580a15"></a>學。」</p>
<p><a class="t-linehead" id="t-linehead0580a15"></a>爾時，諸比丘聞佛所說，歡喜奉行。</p>
<a class="t" id="t0580a16"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
