<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea16.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">16.6</span> <span class="mirror-right">（六）不善</span>
</h1>
</div>
<p><a class="t-linehead" id="t-linehead0580b02"></a>聞如是：</p>
<p>一時，佛在舍衛國祇樹給孤獨 <a class="t" id="t0580b03"></a>園。</p>
<p><a class="t-linehead" id="t-linehead0580b03"></a>爾時，世尊告諸比丘：「我當與汝等說微 <a class="t" id="t0580b04"></a>妙法，初善、中善、至竟亦善，有義、有味，得修 <a class="t" id="t0580b05"></a>具足梵行之法，所謂二法也。諦聽！諦聽！善思 <a class="t" id="t0580b06"></a>念之，吾當與汝具足說之。」</p>
<p><a class="t-linehead" id="t-linehead0580b06"></a>諸比丘對曰：「如 <a class="t" id="t0580b07"></a>是。世尊！」是時，諸比丘從佛受教。</p>
<p><a class="t-linehead" id="t-linehead0580b07"></a>世尊告曰： <a class="t" id="t0580b08"></a>「彼云何為二法？所謂邪見、正見，邪治、正治， <a class="t" id="t0580b09"></a>邪語、正語，邪業、正業，邪命、正命，邪方便、 <a class="t" id="t0580b10"></a>正方便，邪念、正念：邪三昧、正三昧，是謂 <a class="t" id="t0580b11"></a>比丘名為二法。我今已與汝說此二法， <a class="t" id="t0580b12"></a>如來所應為者，今已周訖。善念、觀誦，勿有 <a class="t" id="t0580b13"></a>懈惓，今不行者，後悔無及。」</p>
<p><a class="t-linehead" id="t-linehead0580b13"></a>爾時，諸比丘聞 <a class="t" id="t0580b14"></a>佛所說，歡喜奉行。</p>
<a class="t" id="t0580b15"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
