<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea31.9">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">31.9</span> <span class="mirror-right">（九）四樂</span>
</h1>
</div>
<p><a class="t-linehead" id="t-linehead0672b03"></a>聞如是：</p>
<p>一時，佛在舍衛國祇樹給孤獨 <a class="t" id="t0672b04"></a>園。</p>
<p><a class="t-linehead" id="t-linehead0672b04"></a>爾時，世尊告諸比丘：「過去久遠，三十三天 <a class="t" id="t0672b05"></a>釋提桓因及將諸玉女，詣難檀槃那園 <a class="t" id="t0672b06"></a>遊。</p>
<p><a class="t-linehead" id="t-linehead0672b06"></a>「是時，有一天人便說此偈：</p>
<a class="t" id="t0672b07"></a>
<blockquote class="gatha">
<p>「『不見難檀園，　　則不知有樂， <a class="t" id="t0672b08"></a><br>
　諸天之所居，　　無有過是者。』</p>
</blockquote>
<a class="t" id="t0672b09"></a>
<p><a class="t-linehead" id="t-linehead0672b09"></a>「是時，有天語彼天言：『汝今無智不能分 <a class="t" id="t0672b10"></a>別正理，憂苦之物，反言是樂；無牢之物，而 <a class="t" id="t0672b11"></a>言是牢；無常之物，反言是常；不堅要之物， <a class="t" id="t0672b12"></a>復言堅要。所以然者，汝竟不聞如來說 <a class="t" id="t0672b13"></a>偈乎？</p>
<a class="t" id="t0672b14"></a>
<blockquote class="gatha">
<p>「『一切行無常，　　生者必有死， <a class="t" id="t0672b15"></a><br>
　不生必不死，　　此滅最為樂。』</p>
</blockquote>
<a class="t" id="t0672b16"></a>
<p><a class="t-linehead" id="t-linehead0672b16"></a>「『彼有此義，又有此偈，云何方言此處最為 <a class="t" id="t0672b17"></a>樂耶？汝今當知，如來亦說有四流法。若一 <a class="t" id="t0672b18"></a>切眾生沒在此流者，終不得道。云何為四？ <a class="t" id="t0672b19"></a>所謂欲流、有流、見流、無明流。</p>
<p><a class="t-linehead" id="t-linehead0672b19"></a>「『云何名為欲 <a class="t" id="t0672b20"></a>流？所謂五欲是也。云何為五？所謂若眼見 <a class="t" id="t0672b21"></a>色起眼色想；若耳聞聲起識想；若鼻嗅 <a class="t" id="t0672b22"></a>香起識想；若舌知味起識想；若身知細滑 <a class="t" id="t0672b23"></a>起識想，是謂名為欲流。</p>
<p><a class="t-linehead" id="t-linehead0672b23"></a>「『云何名為有流？所 <a class="t" id="t0672b24"></a>謂有者，三有是也。云何為三？所謂欲有、色有、 <a class="t" id="t0672b25"></a>無色有，是謂名為有流也。</p>
<p><a class="t-linehead" id="t-linehead0672b25"></a>「『云何名為見流？ <a class="t" id="t0672b26"></a>所謂見流者：世有常、無常；世有邊見、無邊 <a class="t" id="t0672b27"></a>見；彼身彼命、非身非命；有如來死、無如來 <a class="t" id="t0672b28"></a>死、若有如來死無如來死、亦非有如來 <a class="t" id="t0672b29"></a>死亦非無如來死；是謂名為見流。</p>
<p><a class="t-linehead" id="t-linehead0672b29"></a>「『彼云何 <a class="t" id="t0672c01"></a>無明流？所謂無明者，無知、無信、無見，心意 <a class="t" id="t0672c02"></a>貪欲恒有希望，及其五蓋：貪欲蓋、瞋恚蓋、 <a class="t" id="t0672c03"></a>睡眠蓋、調戲蓋、疑蓋。若復不知苦、不知 <a class="t" id="t0672c04"></a>習、不知盡、不知道，是謂名為無明流。天 <a class="t" id="t0672c05"></a>子當知，如來說此四流。若有人沒在此者， <a class="t" id="t0672c06"></a>亦不能得道。』</p>
<p><a class="t-linehead" id="t-linehead0672c06"></a>「是時，彼天聞此語已，猶如力 <a class="t" id="t0672c07"></a>士屈申臂頃，從三十三天沒，來至我所， <a class="t" id="t0672c08"></a>頭面禮足，在一面立。爾時，彼天而白我言： <a class="t" id="t0672c09"></a>『善哉！世尊！快說此語！如來乃說四流。若凡 <a class="t" id="t0672c10"></a>夫之人不聞此四流者，則不獲四樂。云何 <a class="t" id="t0672c11"></a>為四？所謂 <span class="corr" title="[伏&gt;休]">休</span> 息樂、正覺樂、沙門樂、涅槃樂。 <a class="t" id="t0672c12"></a>若凡夫之人不知此四流者，不獲此四樂。』 <a class="t" id="t0672c13"></a>作是語已，我復告曰：『如是，天子！如汝所言， <a class="t" id="t0672c14"></a>若不覺此四流，則不覺此四樂。』</p>
<p><a class="t-linehead" id="t-linehead0672c14"></a>「我時與彼 <a class="t" id="t0672c15"></a>天人漸漸共論，所謂論者：施論、戒論、生天之 <a class="t" id="t0672c16"></a>論，欲不淨想，漏為大患，出要為樂。爾時，天 <a class="t" id="t0672c17"></a>人以發歡喜之心；是時，我便廣演說四流 <a class="t" id="t0672c18"></a>之法，及說四樂。爾時，彼天專心一意，思惟 <a class="t" id="t0672c19"></a>此法已，諸塵垢盡，得法眼淨。我今亦說此 <a class="t" id="t0672c20"></a>四法、四樂，便得四諦之法。如是，諸比丘！當 <a class="t" id="t0672c21"></a>作是學。」</p>
<p><a class="t-linehead" id="t-linehead0672c21"></a>爾時，諸比丘聞佛所說，歡喜奉行。</p>
<a class="t" id="t0672c22"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
