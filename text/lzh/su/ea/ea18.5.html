<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea18.5">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">18.5</span> <span class="mirror-right">（五）龍</span>
</h1>
</div>
<p><a class="t-linehead" id="t-linehead0590a08"></a>聞如是：</p>
<p>一時，佛在羅閱城迦蘭陀竹園 <a class="t" id="t0590a09"></a>所，與大比丘眾五百人俱。</p>
<p><a class="t-linehead" id="t-linehead0590a09"></a>爾時，王阿闍世 <a class="t" id="t0590a10"></a>有象，名那羅祇梨，極為兇弊暴虐，勇健能 <a class="t" id="t0590a11"></a>降外怨，緣彼象力，使摩竭一國，無不靡 <a class="t" id="t0590a12"></a>伏。</p>
<p><a class="t-linehead" id="t-linehead0590a12"></a>爾時，提婆達兜便往至王阿闍世所。到 <a class="t" id="t0590a13"></a>已，而作是說：「大王當知，今此象惡，能降伏 <a class="t" id="t0590a14"></a>眾怨，可以醇酒，飲彼象醉。清旦，沙門瞿 <a class="t" id="t0590a15"></a>曇必來入城乞食，當放此醉象，蹋蹈殺之。」</p>
<a class="t" id="t0590a16"></a>
<p><a class="t-linehead" id="t-linehead0590a16"></a>時，王阿闍世聞提婆達兜教，即告令國中：「明 <a class="t" id="t0590a17"></a>日清旦，當放醉象，勿令人民在里巷遊行。」</p>
<a class="t" id="t0590a18"></a>
<p><a class="t-linehead" id="t-linehead0590a18"></a>是時，提婆達兜告王阿闍世曰：「若彼沙門瞿 <a class="t" id="t0590a19"></a>曇有一切智，知當來事者，明日必不入城 <a class="t" id="t0590a20"></a>乞食。」</p>
<p><a class="t-linehead" id="t-linehead0590a20"></a>王阿闍世曰：「亦如尊教，設有一切智 <a class="t" id="t0590a21"></a>者，明日清旦不入城乞食。」</p>
<p><a class="t-linehead" id="t-linehead0590a21"></a>爾時，羅閱城內男 <a class="t" id="t0590a22"></a>女大小事佛之者，聞王阿闍世清旦當放 <a class="t" id="t0590a23"></a>醉象害於如來，聞已，各懷愁憂，便往至世 <a class="t" id="t0590a24"></a>尊所，頭面禮足，在一面住，白世尊曰：「明日 <a class="t" id="t0590a25"></a>清旦，願世尊勿復入城！所以然者，王阿闍 <a class="t" id="t0590a26"></a>世今有教令，勅語城內人民之類：『明日勿 <a class="t" id="t0590a27"></a>復在里巷行來，吾欲放醉象，害沙門瞿曇。 <a class="t" id="t0590a28"></a>設沙門有一切智，明日清旦不入城乞食。』 <a class="t" id="t0590a29"></a>唯願世尊勿復入城，傷害如來，世人喪 <a class="t" id="t0590b01"></a>目，無復救護。」</p>
<p><a class="t-linehead" id="t-linehead0590b01"></a>世尊告曰：「止！止！諸優婆塞！勿 <a class="t" id="t0590b02"></a>懷愁惱。所以然者，如來之身非俗數身，然 <a class="t" id="t0590b03"></a>不為他人所害，終無此事。諸優婆塞當 <a class="t" id="t0590b04"></a>知，閻浮里地東西廣七千由旬，南北長二十 <a class="t" id="t0590b05"></a>一千由旬；瞿耶尼縱廣八千由旬，如半月 <a class="t" id="t0590b06"></a>形；弗于逮縱廣九千由旬，土地方正；欝單 <a class="t" id="t0590b07"></a>越縱廣十千由旬，土地圓如滿月。正使此四 <a class="t" id="t0590b08"></a>天下醉象滿其中，如似稻、麻、叢林，其數如 <a class="t" id="t0590b09"></a>是，猶不能得動如來毫毛，況復得害於 <a class="t" id="t0590b10"></a>如來？終無此事！</p>
<p><a class="t-linehead" id="t-linehead0590b10"></a>「則捨四天下，復有如千天 <a class="t" id="t0590b11"></a>下、千日月、千須彌山、千四海水、千閻浮提、 <a class="t" id="t0590b12"></a>千瞿耶尼、千弗于逮、千欝單越、千四天 <a class="t" id="t0590b13"></a>王、千三十三天、千兜術天、千豔天、千化 <a class="t" id="t0590b14"></a>自在天、千他化自在天，此名千世界；乃至 <a class="t" id="t0590b15"></a>二千世界，此名中千世界；乃至三千世界， <a class="t" id="t0590b16"></a>此名三千大千世界；滿其中伊羅鉢龍王， <a class="t" id="t0590b17"></a>猶不能動如來一毛，況復此象欲害如來 <a class="t" id="t0590b18"></a>哉？終無是處。所以然者，如來神力不可思 <a class="t" id="t0590b19"></a>議，如來出世，終不為人所傷害也。汝等各 <a class="t" id="t0590b20"></a>歸所在，如來自當知此變趣。」爾時，世尊與 <a class="t" id="t0590b21"></a>四部眾廣為說微妙之法。時，優婆塞、優婆斯 <a class="t" id="t0590b22"></a>聞正法已，各從坐起，頭面禮足，便退而去。</p>
<a class="t" id="t0590b23"></a>
<p><a class="t-linehead" id="t-linehead0590b23"></a>爾時，世尊清旦著衣持鉢，欲入羅閱城乞 <a class="t" id="t0590b24"></a>食。是時，提頭賴吒天王將乾沓惒等，從東 <a class="t" id="t0590b25"></a>方來，侍從世尊。是時，毘留勒王將拘槃 <a class="t" id="t0590b26"></a>茶眾，侍從如來。西方毘留波叉將諸龍 <a class="t" id="t0590b27"></a>眾，侍從如來。北方天王拘毘羅將羅剎鬼 <a class="t" id="t0590b28"></a>眾，侍從如來。是時，釋提桓因將諸天人數千 <a class="t" id="t0590b29"></a>萬眾，從兜術天沒，來至世尊所，時，梵天王 <a class="t" id="t0590c01"></a>將諸梵天數千萬眾，從梵天上來至世尊 <a class="t" id="t0590c02"></a>所。釋、梵、四天王及二十八天，大鬼神王各各 <a class="t" id="t0590c03"></a>相謂言：「我等今日當觀二神，龍象共鬪，誰 <a class="t" id="t0590c04"></a>者勝負？」</p>
<p><a class="t-linehead" id="t-linehead0590c04"></a>時，羅閱城四部之眾遙見世尊將諸 <a class="t" id="t0590c05"></a>比丘入城乞食，時城內人民皆舉聲喚曰。 <a class="t" id="t0590c06"></a>王阿闍世復聞此聲，問左右曰：「此是何等 <a class="t" id="t0590c07"></a>聲響，乃徹此間？」</p>
<p><a class="t-linehead" id="t-linehead0590c07"></a>侍臣對曰：「此是如來入城 <a class="t" id="t0590c08"></a>乞食，人民見已，故有此聲。」</p>
<p><a class="t-linehead" id="t-linehead0590c08"></a>阿闍世曰：「沙門 <a class="t" id="t0590c09"></a>瞿曇亦無聖道，不知人心來變之驗。」王阿 <a class="t" id="t0590c10"></a>闍世即勅象師：「汝速將象飲以醇酒，鼻帶 <a class="t" id="t0590c11"></a>利劍，即放使走。」</p>
<p><a class="t-linehead" id="t-linehead0590c11"></a>爾時，世尊將諸比丘詣城 <a class="t" id="t0590c12"></a>門，適舉足入門。時，天地大動，諸神尊天在 <a class="t" id="t0590c13"></a>虛空中散種種之華。時，五百比丘見醉象 <a class="t" id="t0590c14"></a>來，各各馳走，莫知所如。時，彼暴象遙見如 <a class="t" id="t0590c15"></a>來，便走趣向。侍者阿難見醉象來，在世尊 <a class="t" id="t0590c16"></a>後，不自安處，白世尊曰：「此象暴惡，將恐相 <a class="t" id="t0590c17"></a>害，宜可遠之。」</p>
<p><a class="t-linehead" id="t-linehead0590c17"></a>世尊告曰：「勿懼！阿難！吾今 <a class="t" id="t0590c18"></a>當以如來神手降伏此象。」</p>
<p><a class="t-linehead" id="t-linehead0590c18"></a>如來觀察暴象 <a class="t" id="t0590c19"></a>不近不遠，便化左右作諸師子王，於彼象 <a class="t" id="t0590c20"></a>後作大火坑。時，彼暴象見左右師子王及 <a class="t" id="t0590c21"></a>見火坑，即失尿放糞，無走突處，便前進 <a class="t" id="t0590c22"></a>向如來。爾時，世尊便說此偈：</p>
<a class="t" id="t0590c23"></a>
<blockquote class="gatha">
<p>「汝莫害於龍，　　龍現甚難遇， <a class="t" id="t0590c24"></a><br>
不由害龍已，　　而得生善處。」</p>
</blockquote>
<a class="t" id="t0590c25"></a>
<p><a class="t-linehead" id="t-linehead0590c25"></a>爾時，暴象聞世尊說此偈，如被火燃，即自 <a class="t" id="t0590c26"></a>解劍，向如來跪雙膝，投地以鼻舐如來足。 <a class="t" id="t0590c27"></a>時，世尊伸右手摩象頭，而作是說：</p>
<a class="t" id="t0590c28"></a>
<blockquote class="gatha">
<p>「瞋恚生地獄，　　亦作蛇蚖形； <a class="t" id="t0590c29"></a><br>
是故當捨恚，　　更莫受此身。」</p>
</blockquote>
<a class="t" id="t0591a01"></a>
<p><a class="t-linehead" id="t-linehead0591a01"></a>爾時，神尊諸天在虛空中，以若干百千種 <a class="t" id="t0591a02"></a>花散如來上。是時，世尊與四部之眾、天、龍、 <a class="t" id="t0591a03"></a>鬼神說微妙法。爾時，見降象男女六萬餘 <a class="t" id="t0591a04"></a>人諸塵垢盡，得法眼淨，八萬天人亦得法眼 <a class="t" id="t0591a05"></a>淨。時，彼醉象身中刀風起，身壞命終，生四天 <a class="t" id="t0591a06"></a>王宮。</p>
<p><a class="t-linehead" id="t-linehead0591a06"></a>爾時，比丘、比丘尼，諸優婆塞、優婆夷， <a class="t" id="t0591a07"></a>及天、龍、鬼神，聞世尊所說，歡喜奉行。</p>
<a class="t" id="t0591a08"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
