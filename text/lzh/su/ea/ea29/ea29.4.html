<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea29.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">29.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0656c09"></a>聞如是：</p>
<p>一時，佛在舍衛國祇樹給孤獨 <a class="t" id="t0656c10"></a>園。</p>
<p><a class="t-linehead" id="t-linehead0656c10"></a>爾時，世尊告諸比丘：「眾生之類有四種 <a class="t" id="t0656c11"></a>食，長養眾生。何等為四？所謂摶食或大、或 <a class="t" id="t0656c12"></a>小，更樂食、念食、識食，是謂四食。</p>
<p><a class="t-linehead" id="t-linehead0656c12"></a>「彼云何名 <a class="t" id="t0656c13"></a>為摶食？彼摶食者，如今人中所食，諸入口 <a class="t" id="t0656c14"></a>之物可食噉者，是謂名為摶食。</p>
<p><a class="t-linehead" id="t-linehead0656c14"></a>「云何名 <a class="t" id="t0656c15"></a>更樂食？所謂更樂食者，衣裳、繖蓋、雜香華、熏 <a class="t" id="t0656c16"></a>火及香油，與婦人集聚，諸餘身體所更樂 <a class="t" id="t0656c17"></a>者，是謂名為更樂之食。</p>
<p><a class="t-linehead" id="t-linehead0656c17"></a>「彼云何名為念 <a class="t" id="t0656c18"></a>食？諸意中所念想、所思惟者，或以口說，或 <a class="t" id="t0656c19"></a>以體觸，及諸所持之法，是謂名為念食。</p>
<p><a class="t-linehead" id="t-linehead0656c19"></a>「彼 <a class="t" id="t0656c20"></a>云何為識食？所念識者，意之所知，梵天為 <a class="t" id="t0656c21"></a>首，乃至有想、無想天，以識為食，是謂名 <a class="t" id="t0656c22"></a>為識食。</p>
<p><a class="t-linehead" id="t-linehead0656c22"></a>「是謂，比丘！有此四食，眾生之類以 <a class="t" id="t0656c23"></a>此四食，流轉生死，從今世至後世。是故，諸 <a class="t" id="t0656c24"></a>比丘！當共捨離此四食。如是，諸比丘！當作 <a class="t" id="t0656c25"></a>是學。」</p>
<p><a class="t-linehead" id="t-linehead0656c25"></a>爾時，諸比丘聞佛所說，歡喜奉行。</p>
<a class="t" id="t0656c26"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
