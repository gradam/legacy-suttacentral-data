<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea29.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 29</span> <span class="mirror-right">苦樂品第二十九</span></p>
<h1 class="mirror-row">
<span class="mirror-left latin">29.1</span> <span class="mirror-right">（一）</span>
</h1>
</div>
<a class="t" id="t0655a01"></a> <a class="t" id="t0655a02"></a>
<p class="suttainfo"><span class="t-juanname">增壹阿含經卷第二十一</span><br>
<a class="t" id="t0655a03"></a> <a class="t" id="t0655a04"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0655a05"></a> <a class="t" id="t0655a06"></a>
<p><a class="t-linehead" id="t-linehead0655a06"></a>聞如是：</p>
<p>一時，佛在舍衛國祇樹給孤獨園。</p>
<a class="t" id="t0655a07"></a>
<p><a class="t-linehead" id="t-linehead0655a07"></a>爾時，世尊告諸比丘：「今有四人出現於世。 <a class="t" id="t0655a08"></a>云何為四？或有人先苦而後樂；或有人先 <a class="t" id="t0655a09"></a>樂而後苦；或有人先苦而後苦；或有人先 <a class="t" id="t0655a10"></a>樂而後樂。</p>
<p><a class="t-linehead" id="t-linehead0655a10"></a>「云何人先苦而後樂？或有一人 <a class="t" id="t0655a11"></a>生卑賤家，或殺人種、或工師種、或邪道家生， <a class="t" id="t0655a12"></a>及餘貧匱之家，衣食不充，彼人便生彼家。 <a class="t" id="t0655a13"></a>然復彼人無有邪見，彼便有此見：有施、 <a class="t" id="t0655a14"></a>有受者，有今世、有後世，有沙門、婆羅門， <a class="t" id="t0655a15"></a>有父、有母，世有阿羅漢等受教者，亦有善 <a class="t" id="t0655a16"></a>惡果報。若彼有極富之家，以知昔日施德 <a class="t" id="t0655a17"></a>之報，不放逸報。彼若復見無衣食家者，知此 <a class="t" id="t0655a18"></a>人等不作施德，恒值貧賤。我今復值貧賤， <a class="t" id="t0655a19"></a>無有衣食，皆由曩日不造福故，誑惑世 <a class="t" id="t0655a20"></a>人，行放逸法，緣此惡行之報，今值貧賤，衣 <a class="t" id="t0655a21"></a>食不充。若復見沙門、婆羅門修善法者，便 <a class="t" id="t0655a22"></a>向懺悔，改往所作；若復所有之遺餘，與人 <a class="t" id="t0655a23"></a>等分。彼身壞命終，生善處；若生人中，多 <a class="t" id="t0655a24"></a>財饒寶，無所乏短。是謂此人先苦而後樂。</p>
<a class="t" id="t0655a25"></a>
<p><a class="t-linehead" id="t-linehead0655a25"></a>「何等人先樂而後苦？於是，或有一人生豪 <a class="t" id="t0655a26"></a>族家，或剎利種、或長者種、或大姓家，及諸富 <a class="t" id="t0655a27"></a>貴之家，衣食充足，便生彼家。然彼人恒懷邪 <a class="t" id="t0655a28"></a>見，與邊見共相應，彼便有此見：無施、無受 <a class="t" id="t0655a29"></a>者，亦無今世、後世之報，亦無父母，世無阿 <a class="t" id="t0655b01"></a>羅漢，亦無有得證者，亦復無有善惡之報。 <a class="t" id="t0655b02"></a>彼人有此邪見，若復見有富貴之家，而作 <a class="t" id="t0655b03"></a>是念：『此人久有此財寶耳。』男者久是男，女 <a class="t" id="t0655b04"></a>者久是女，畜生者久是畜生。不好布施，不 <a class="t" id="t0655b05"></a>持戒律。若彼見沙門、婆羅門奉持戒者，起 <a class="t" id="t0655b06"></a>瞋恚心：『此人虛偽，何處當有福報之應？』彼 <a class="t" id="t0655b07"></a>人身壞命終之後，生地獄中；若得作人，在 <a class="t" id="t0655b08"></a>貧窮家生，無有衣食，身體倮露，衣食不充。 <a class="t" id="t0655b09"></a>是謂此人先樂而後苦。</p>
<p><a class="t-linehead" id="t-linehead0655b09"></a>「何等人先苦而後 <a class="t" id="t0655b10"></a>苦？於是，有人生貧賤家，或殺人種、或工師種， <a class="t" id="t0655b11"></a>及諸下劣之家，無有衣食，而此人生彼家。 <a class="t" id="t0655b12"></a>然復彼人身抱邪見，與邊見共相應，彼人 <a class="t" id="t0655b13"></a>便有此見：無施、無有受者，亦無今世、後世 <a class="t" id="t0655b14"></a>善惡之報，亦無父母，世無阿羅漢。不好布 <a class="t" id="t0655b15"></a>施，不奉持戒。若復見沙門、婆羅門，即興瞋 <a class="t" id="t0655b16"></a>恚向賢聖人；彼人見貧者，言久來有是；見 <a class="t" id="t0655b17"></a>富者，言久來有是；見父者，昔者是父，見母 <a class="t" id="t0655b18"></a>者，昔者是母。彼若身壞命終，生地獄中；若生 <a class="t" id="t0655b19"></a>人中，極為貧賤，衣食不充，是謂此人先苦 <a class="t" id="t0655b20"></a>而後苦。</p>
<p><a class="t-linehead" id="t-linehead0655b20"></a>「彼云何人先樂而後樂？彼或有一人 <a class="t" id="t0655b21"></a>生富貴家，或剎利種、或梵志種、或生國王 <a class="t" id="t0655b22"></a>種、或長者種生，及諸饒財多寶家生，所生之 <a class="t" id="t0655b23"></a>處無有乏短，彼人便生此家。然後彼人有 <a class="t" id="t0655b24"></a>正見，無有邪見，彼便有此見：有施、有受 <a class="t" id="t0655b25"></a>者，有今世、後世，世有沙門、婆羅門，亦有善 <a class="t" id="t0655b26"></a>惡之報，有父、有母，世有阿羅漢。彼人若復 <a class="t" id="t0655b27"></a>見富貴之家饒財多寶者，便作是念：『此人昔 <a class="t" id="t0655b28"></a>日布施之所致。』若復見貧賤之家，『此人昔 <a class="t" id="t0655b29"></a>者，皆由不布施故。故我今可隨時布施， <a class="t" id="t0655c01"></a>莫後更生貧賤之家，然常好喜施惠於人。』 <a class="t" id="t0655c02"></a>彼人若見沙門、道士者，隨時問訊可否之 <a class="t" id="t0655c03"></a>宜，供給衣被、飲食、床臥具、病瘦醫藥，盡惠 <a class="t" id="t0655c04"></a>施之。若復命終之後，生善處天上；若人中， <a class="t" id="t0655c05"></a>生富貴之家，饒財多寶，是謂此人先樂而 <a class="t" id="t0655c06"></a>後樂。」</p>
<p><a class="t-linehead" id="t-linehead0655c06"></a>是時，有一比丘白世尊曰：「我觀今世 <a class="t" id="t0655c07"></a>眾生先苦而後樂，或有眾生於今世先樂 <a class="t" id="t0655c08"></a>而後苦，或有眾生於今世先苦而後苦，或 <a class="t" id="t0655c09"></a>有眾生先樂而後樂。」</p>
<p><a class="t-linehead" id="t-linehead0655c09"></a>爾時，世尊告彼比丘： <a class="t" id="t0655c10"></a>「有此因緣，使眾生之類先苦而後樂，亦復 <a class="t" id="t0655c11"></a>有此眾生先樂而後苦，亦復有此眾生先 <a class="t" id="t0655c12"></a>苦而後苦，亦復有眾生先樂而後樂。」</p>
<a class="t" id="t0655c13"></a>
<p><a class="t-linehead" id="t-linehead0655c13"></a>比丘白佛：「復以何因緣先樂而後苦？復 <a class="t" id="t0655c14"></a>以何因緣先苦而後樂？復以何因緣先 <a class="t" id="t0655c15"></a>苦而後苦？復以何因緣先樂而後樂？」</p>
<p><a class="t-linehead" id="t-linehead0655c15"></a>世 <a class="t" id="t0655c16"></a>尊告曰：「比丘當知，若人壽百歲，正可十十 <a class="t" id="t0655c17"></a>耳。若使壽終冬、夏、春、秋。若復，比丘！百歲之 <a class="t" id="t0655c18"></a>中作諸功德，百歲之中造諸惡業，作諸邪 <a class="t" id="t0655c19"></a>見，彼於異時，或冬受樂，夏受苦。若百歲之 <a class="t" id="t0655c20"></a>中，功德具足，未曾有短；若復在中百歲之 <a class="t" id="t0655c21"></a>內，在諸邪見，造不善行，先受其罪，後受 <a class="t" id="t0655c22"></a>其福。若復少時作福，長時作罪；後生之時少 <a class="t" id="t0655c23"></a>時受福，長時受罪。若復少時作罪，長復作 <a class="t" id="t0655c24"></a>罪，彼人後生之時先苦而後苦。若復於少 <a class="t" id="t0655c25"></a>時作諸功德，分檀布施，彼於後生先樂 <a class="t" id="t0655c26"></a>而後樂。是謂，比丘！以此因緣先苦而後樂， <a class="t" id="t0655c27"></a>亦由此因緣先樂而後苦，亦由此因緣先 <a class="t" id="t0655c28"></a>苦而後苦，亦由此因緣先樂而後樂。」</p>
<p><a class="t-linehead" id="t-linehead0655c28"></a>比丘 <a class="t" id="t0655c29"></a>白佛言：「唯願，世尊！若有眾生欲先樂而 <a class="t" id="t0656a01"></a>後樂，當行布施，求此先樂而後樂。」</p>
<p><a class="t-linehead" id="t-linehead0656a01"></a>世尊告 <a class="t" id="t0656a02"></a>曰：「如是，比丘！如汝所言，若有眾生欲成涅 <a class="t" id="t0656a03"></a>槃及阿羅漢道乃至佛道，當於中行布施， <a class="t" id="t0656a04"></a>作諸功德。如是，諸比丘！當作是學。」</p>
<p><a class="t-linehead" id="t-linehead0656a04"></a>爾時，諸 <a class="t" id="t0656a05"></a>比丘聞佛所說，歡喜奉行。</p>
<a class="t" id="t0656a06"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
