<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea29.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">29.9</span> <span class="mirror-right">（九）</span>
</h1>
</div>
<p><a class="t-linehead" id="t-linehead0658b26"></a>聞如是：</p>
<p>一時，佛在舍衛國祇樹給孤獨 <a class="t" id="t0658b27"></a>園。</p>
<p><a class="t-linehead" id="t-linehead0658b27"></a>爾時，世尊告諸比丘：「今有四大河水從 <a class="t" id="t0658b28"></a>阿耨達泉出。云何為四？所謂恒伽、新頭、婆 <a class="t" id="t0658b29"></a>叉、私陀。彼恒伽水牛頭口出向東流，新頭 <a class="t" id="t0658c01"></a>南流師子口出，私陀西流象口中出，婆叉北 <a class="t" id="t0658c02"></a>流從馬口中出。是時，四大河水遶阿耨達 <a class="t" id="t0658c03"></a>泉已，恒伽入東海，新頭入南海，婆叉入西 <a class="t" id="t0658c04"></a>海，私陀入北海。</p>
<p><a class="t-linehead" id="t-linehead0658c04"></a>「爾時，四大河入海已，無復 <a class="t" id="t0658c05"></a>本名字，但名為海。此亦如是。有四姓。云何 <a class="t" id="t0658c06"></a>為四？剎利、婆羅門、長者、居士種，於如來所， <a class="t" id="t0658c07"></a>剃除鬚髮，著三法衣，出家學道，無復本姓， <a class="t" id="t0658c08"></a>但言沙門釋迦子。所以然者，如來眾者，其 <a class="t" id="t0658c09"></a>猶大海，四諦其如四大河，除去結使，入於 <a class="t" id="t0658c10"></a>無畏涅槃城。</p>
<p><a class="t-linehead" id="t-linehead0658c10"></a>「是故，諸比丘！諸有四姓，剃除鬚 <a class="t" id="t0658c11"></a>髮，以信堅固，出家學道者，彼當滅本名字， <a class="t" id="t0658c12"></a>自稱釋迦弟子。所以然者，我今正是釋迦 <a class="t" id="t0658c13"></a>子，從釋種中出家學道。比丘當知，欲論生 <a class="t" id="t0658c14"></a>子之義者，當名沙門釋種子是。所以者何？ <a class="t" id="t0658c15"></a>生皆由我生，從法起，從法成。是故，比丘！當 <a class="t" id="t0658c16"></a>求方便，得作釋種子。如是，諸比丘！當作 <a class="t" id="t0658c17"></a>是學。」</p>
<p><a class="t-linehead" id="t-linehead0658c17"></a>爾時，諸比丘聞佛所說，歡喜奉行。</p>
<a class="t" id="t0658c18"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
