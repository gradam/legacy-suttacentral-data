<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea38.9">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">38.9</span> <span class="mirror-right">（九）</span>
</h1>
</div>
<p><a class="t-linehead" id="t-linehead0724a07"></a>聞如是：</p>
<p>一時，佛在波羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>鹿野園中， <a class="t" id="t0724a08"></a>與大比丘眾五百人俱。</p>
<p><a class="t-linehead" id="t-linehead0724a08"></a>爾時，世尊告諸比 <a class="t" id="t0724a09"></a>丘：「當思惟無常想，廣布無常想，以思惟 <a class="t" id="t0724a10"></a>無常想，廣布無常想，便斷欲愛、色愛、無色 <a class="t" id="t0724a11"></a>愛，盡斷憍慢、無明。何以故？昔者過去久遠世 <a class="t" id="t0724a12"></a>時，有辟支佛名善目，顏貌端政，面如桃華 <a class="t" id="t0724a13"></a>色，視 <span class="corr" title="[贍&gt;瞻] cf.【麗】">瞻</span> 審諦，口作優鉢華香，身作栴檀 <a class="t" id="t0724a14"></a>香。</p>
<p><a class="t-linehead" id="t-linehead0724a14"></a>「是時，善目辟支佛到時，著衣持鉢，入波 <a class="t" id="t0724a15"></a>羅 <span class="gaiji">［木＊奈］ <!--gaiji,,1[木*奈],2&#x3B88;,3--></span>城乞食。漸漸至大長者家，在門外默 <a class="t" id="t0724a16"></a>然而立。是時，長者女遙見有道士在門外 <a class="t" id="t0724a17"></a>立，端政無雙，顏貌殊特，世之希有，口作優 <a class="t" id="t0724a18"></a>鉢華香，體作栴檀香，便起欲心，向彼 <a class="t" id="t0724a19"></a>比丘所，便作是說：『汝今端政，面如桃華色， <a class="t" id="t0724a20"></a>世之希有！我今雖處女人，亦復端政，可 <a class="t" id="t0724a21"></a>共合會。然我家中饒多珍寶，資財無量；然 <a class="t" id="t0724a22"></a>作沙門，甚為不易。』</p>
<p><a class="t-linehead" id="t-linehead0724a22"></a>「是時，辟支佛問曰：『大妹！ <a class="t" id="t0724a23"></a>今為染著何處？』</p>
<p><a class="t-linehead" id="t-linehead0724a23"></a>「長者女報曰：『我今正著眼 <a class="t" id="t0724a24"></a>色，又復口中作優鉢華香，身作栴檀香。』</p>
<a class="t" id="t0724a25"></a>
<p><a class="t-linehead" id="t-linehead0724a25"></a>「是時，辟支佛舒左手，以右手挑眼著掌 <a class="t" id="t0724a26"></a>中，而告之曰：『所愛眼者，此之謂也。大妹！今 <a class="t" id="t0724a27"></a>日為著何處？猶如癰瘡，無一可貪，然此眼 <a class="t" id="t0724a28"></a>中，亦漏不淨。大妹當知，眼如浮泡，亦不牢 <a class="t" id="t0724a29"></a>固，幻偽非真，誑惑世人；眼、耳、鼻、口、身、意皆 <a class="t" id="t0724b01"></a>不牢固，欺詐不真。口是唾器，出不淨之物； <a class="t" id="t0724b02"></a>純含白骨，身為苦器，為磨滅之法，恒盛 <a class="t" id="t0724b03"></a>臭處，諸虫所擾；亦如畫瓶，內盛不淨。大妹！ <a class="t" id="t0724b04"></a>今日為著何處？是故，大妹！當專其心，思惟 <a class="t" id="t0724b05"></a>此法幻偽不真。如妹思惟眼、色無常，所有著 <a class="t" id="t0724b06"></a>欲之想自消滅。耳、鼻、口、身、意皆悉無常。思 <a class="t" id="t0724b07"></a>惟此已，所有欲意自當消除；思惟六入，便 <a class="t" id="t0724b08"></a>無欲想。』</p>
<p><a class="t-linehead" id="t-linehead0724b08"></a>「是時，長者女便懷恐懼，即前禮辟支 <a class="t" id="t0724b09"></a>佛足，白辟支佛言：『自今已去，改過修善，更 <a class="t" id="t0724b10"></a>不興欲想。唯願受悔過，如是再三修行。』</p>
<p><a class="t-linehead" id="t-linehead0724b10"></a>「辟 <a class="t" id="t0724b11"></a>支佛報曰：『止！止！大妹！此非汝咎，是我宿罪， <a class="t" id="t0724b12"></a>受此形故，使人見起欲情意。當熟觀眼， <a class="t" id="t0724b13"></a>此眼非我，我亦非彼有；亦非我造，亦非 <a class="t" id="t0724b14"></a>彼為，乃從無有中而生，已有便自壞敗；亦 <a class="t" id="t0724b15"></a>非往世、今世、後世，皆由合會因緣。所謂合會 <a class="t" id="t0724b16"></a>因緣者，緣是有是，此起則起，此無則無，此 <a class="t" id="t0724b17"></a>滅則滅。眼、耳、鼻、口、身、意亦復如是，皆悉空 <a class="t" id="t0724b18"></a>寂。是故，大妹！莫著眼色，以不著色，便至 <a class="t" id="t0724b19"></a>安隱之處，無復情欲。如是，大妹！當作是學。』</p>
<a class="t" id="t0724b20"></a>
<p><a class="t-linehead" id="t-linehead0724b20"></a>「爾時，辟支佛與彼女人，說四非常之法已， <a class="t" id="t0724b21"></a>昇在虛空，現十八變，還歸所止。</p>
<p><a class="t-linehead" id="t-linehead0724b21"></a>「爾時，彼女 <a class="t" id="t0724b22"></a>人觀眼、耳、鼻、舌、身、意了無所有，便在閑靜 <a class="t" id="t0724b23"></a>之處，思惟此法。彼女人復更思惟六情 <a class="t" id="t0724b24"></a>無主，得四等心，身壞命終，生梵天上。</p>
<p><a class="t-linehead" id="t-linehead0724b24"></a>「比丘 <a class="t" id="t0724b25"></a>當知，若思惟無常想，廣布無常想，盡斷欲、 <a class="t" id="t0724b26"></a>色、無色愛，憍慢、無明皆悉除盡。是故，比丘！當 <a class="t" id="t0724b27"></a>作是學。」</p>
<p><a class="t-linehead" id="t-linehead0724b27"></a>爾時，諸比丘聞佛所說，歡喜奉行。</p>
<a class="t" id="t0724b28"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
