<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea32.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">32.4</span> <span class="mirror-right">（四）天使</span>
</h1>
</div>
<p><a class="t-linehead" id="t-linehead0674b16"></a>聞如是：</p>
<p>一時，佛在舍衛國祇樹給孤獨 <a class="t" id="t0674b17"></a>園。</p>
<p><a class="t-linehead" id="t-linehead0674b17"></a>爾時，世尊告諸比丘：「猶如屋舍有兩門 <a class="t" id="t0674b18"></a>相對，有人在中住，復有人在上住，觀其下 <a class="t" id="t0674b19"></a>出入行來皆悉知見。我亦如是。以天眼觀 <a class="t" id="t0674b20"></a>眾生之類，生者、終者，善趣、惡趣，善色、惡色，若 <a class="t" id="t0674b21"></a>好、若醜，隨行所種，皆悉知之。</p>
<p><a class="t-linehead" id="t-linehead0674b21"></a>「若復有眾生， <a class="t" id="t0674b22"></a>身行善，口行善，意行善，不誹謗賢聖，行 <a class="t" id="t0674b23"></a>正見法與等見相應，身壞命終，生善處天 <a class="t" id="t0674b24"></a>上，是謂名眾生行善。若復有眾生，行此 <a class="t" id="t0674b25"></a>善法不造惡行，身壞命終，來生人中。若復 <a class="t" id="t0674b26"></a>有眾生，身、口、意行惡，造不善行，命終之後， <a class="t" id="t0674b27"></a>生餓鬼中。或復有眾生，身、口、意行惡，誹謗 <a class="t" id="t0674b28"></a>賢聖與邪見相應，命終之後，生畜生中。或 <a class="t" id="t0674b29"></a>復有眾生，身、口、意行惡，造不善行，誹謗賢 <a class="t" id="t0674c01"></a>聖，命終之後，生地獄中。</p>
<p><a class="t-linehead" id="t-linehead0674c01"></a>「是時，獄卒將此罪 <a class="t" id="t0674c02"></a>人示閻羅王，並作是說：『大王當知，此人前 <a class="t" id="t0674c03"></a>世身意行惡，作諸惡行已，生此地獄中。大 <a class="t" id="t0674c04"></a>王！當觀此人以何罪治？』是時，閻羅王漸 <a class="t" id="t0674c05"></a>與彼人私問其罪，告彼人曰：『云何，男子！汝 <a class="t" id="t0674c06"></a>本前世為人身時，不見人有生者得作人 <a class="t" id="t0674c07"></a>身，處胎之時極為困厄，痛實難處，及其 <a class="t" id="t0674c08"></a>長大，將養乳哺，沐浴身體耶？』是時，罪人報 <a class="t" id="t0674c09"></a>曰：『實見，大王！』閻羅王曰：『云何，男子！汝自不 <a class="t" id="t0674c10"></a>知生法之要行耶？身、口、意法修諸善趣。』罪 <a class="t" id="t0674c11"></a>人報曰：『如是，大王！如大王教。但為愚惑，不 <a class="t" id="t0674c12"></a>別善行。』閻羅王曰：『如卿所說，其事不異，亦 <a class="t" id="t0674c13"></a>復知卿不作身、口、意行，但為今日，當究汝 <a class="t" id="t0674c14"></a>放逸罪行。非父母為，亦非國王、大臣之所 <a class="t" id="t0674c15"></a>為也，本自作罪，今自受報。』</p>
<p><a class="t-linehead" id="t-linehead0674c15"></a>「是時，閻羅王先 <a class="t" id="t0674c16"></a>問其罪，却勅治之。次復，第二天使問彼 <a class="t" id="t0674c17"></a>人曰：『汝本為人時，不見老人形體極劣，行 <a class="t" id="t0674c18"></a>步苦竭，衣裳垢坌，進止戰掉，氣息呻吟， <a class="t" id="t0674c19"></a>無復少壯之心。』是時，罪人報曰：『如是，大王！ <a class="t" id="t0674c20"></a>我已見之。』閻羅王報曰：『汝當自知：「我今亦 <a class="t" id="t0674c21"></a>有此形老之法，為老所厭，當修其善行。」』 <a class="t" id="t0674c22"></a>罪人報曰：『如是，大王！爾時，實不信之。』閻羅 <a class="t" id="t0674c23"></a>王報曰：『我實知之，汝不作身、口、意行，今 <a class="t" id="t0674c24"></a>當治汝罪，使後不犯。汝所作惡，非父母 <a class="t" id="t0674c25"></a>為，亦非國王、大臣、人民所造，汝今自造其 <a class="t" id="t0674c26"></a>罪，當自受報。』</p>
<p><a class="t-linehead" id="t-linehead0674c26"></a>「是時，閻羅王以此第二天使 <a class="t" id="t0674c27"></a>約勅已，復以第三天使告彼人曰：『汝前身 <a class="t" id="t0674c28"></a>作人時，不見有病人乎？臥在屎尿之 <a class="t" id="t0674c29"></a>上，不能自起居。』罪人報曰：『如是。大王！我實 <a class="t" id="t0675a01"></a>見之。』閻羅王曰：『云何，男子！汝不自知：「我亦 <a class="t" id="t0675a02"></a>當有此病，不免此患？」』罪人報曰：『實爾，大 <a class="t" id="t0675a03"></a>王！我實不見之。』閻羅王曰：『我亦知之，愚惑 <a class="t" id="t0675a04"></a>不解，我今當處汝罪，使後不犯此之罪行。 <a class="t" id="t0675a05"></a>非父、非母為，亦非國王、大臣之所造作。』</p>
<p><a class="t-linehead" id="t-linehead0675a05"></a>「是 <a class="t" id="t0675a06"></a>時，閻羅王以此教勅已，復以第四天使告 <a class="t" id="t0675a07"></a>彼人曰：『云何，男子，身如枯木，風去火歇而 <a class="t" id="t0675a08"></a>無情想，五親圍遶而號哭？』罪人報曰：『如是。 <a class="t" id="t0675a09"></a>大王！我已見之。』閻羅王曰：『汝何故不作是 <a class="t" id="t0675a10"></a>念：「我亦當不免此死。」』罪人報曰：『實爾，大 <a class="t" id="t0675a11"></a>王！我實不覺。』閻羅王曰：『我亦信汝不覺此 <a class="t" id="t0675a12"></a>法，今當治汝使後不犯。此不善之罪，非 <a class="t" id="t0675a13"></a>父、非母為，亦非國王、大臣、人民所造，汝本 <a class="t" id="t0675a14"></a>自作，今自受罪。』</p>
<p><a class="t-linehead" id="t-linehead0675a14"></a>「是時，閻羅王復以第五天使 <a class="t" id="t0675a15"></a>告彼人曰：『汝本為人時，不見有賊穿牆 <a class="t" id="t0675a16"></a>破舍，取他財寶，或以火燒，或道路隱藏。設 <a class="t" id="t0675a17"></a>當為國王所擒得者，或截手足，或取殺 <a class="t" id="t0675a18"></a>之，或閉著牢獄，或反縛詣市，或使負沙 <a class="t" id="t0675a19"></a>石，或取倒懸，或攢箭射，或以融銅而灌其 <a class="t" id="t0675a20"></a>身，或以火炙，或剝其皮還使食之，或開 <a class="t" id="t0675a21"></a>其腹以草擆之，或以湯中煮之，或以刀 <a class="t" id="t0675a22"></a>斫輪轢其頭，或以象脚蹈殺，或著標頭 <a class="t" id="t0675a23"></a>乃至於死？』罪人報曰：『我實見之。』閻羅王曰： <a class="t" id="t0675a24"></a>『汝何故私盜他物？情知有事，何為犯之？』『如 <a class="t" id="t0675a25"></a>是，大王！我實愚惑。』閻羅王曰：『我亦信汝所 <a class="t" id="t0675a26"></a>言，今當治汝罪，使後不犯。此之罪者，非 <a class="t" id="t0675a27"></a>父母為，亦非國王、大臣、人民所為，自作其 <a class="t" id="t0675a28"></a>罪，還自受報。』</p>
<p><a class="t-linehead" id="t-linehead0675a28"></a>「是時，閻羅王以問罪已，便勅 <a class="t" id="t0675a29"></a>獄卒：『速將此人往著獄中！』是時，獄卒受王 <a class="t" id="t0675b01"></a>教令，將此罪人往著獄中。地獄左側極 <a class="t" id="t0675b02"></a>為火然，鐵城、鐵廓，地亦鐵作；有四城門極 <a class="t" id="t0675b03"></a>為臭處，如似屎尿所見染污，刀山、劍樹 <a class="t" id="t0675b04"></a>圍遶四面，復以鐵疏籠而覆其上。」</p>
<p><a class="t-linehead" id="t-linehead0675b04"></a>爾時，世 <a class="t" id="t0675b05"></a>尊便說此偈：</p>
<a class="t" id="t0675b06"></a>
<blockquote class="gatha">
<p>「四壁四城門，　　廣長實為牢， <a class="t" id="t0675b07"></a><br>
鐵籠之所覆，　　求出無有期。 <a class="t" id="t0675b08"></a><br>
彼時鐵地上，　　火然極為熾， <a class="t" id="t0675b09"></a><br>
壁方百由旬，　　洞然一種色。 <a class="t" id="t0675b10"></a><br>
中央有四柱，　　覩之實恐畏， <a class="t" id="t0675b11"></a><br>
及其劍樹上，　　鐵 <span class="gaiji">［口＊雋］ <!--gaiji,,1[口*雋],2&#x20FD8;,3--></span>烏所止。 <a class="t" id="t0675b12"></a><br>
臭處實難居，　　覩之衣毛竪， <a class="t" id="t0675b13"></a><br>
種種之畏器，　　隔子有十六。</p>
</blockquote>
<a class="t" id="t0675b14"></a>
<p><a class="t-linehead" id="t-linehead0675b14"></a>「比丘當知，是時，獄卒以若干苦痛 <span class="gaiji">［歹＊支］ <!--gaiji,,1[歹*支],2,3--></span>打此 <a class="t" id="t0675b15"></a>人。若彼罪人舉脚著獄中時，血肉斯盡，唯 <a class="t" id="t0675b16"></a>有骨在。是時，獄卒將此罪人，復以利斧斫 <a class="t" id="t0675b17"></a>其形體，苦痛難計，求死不得。要當罪滅之 <a class="t" id="t0675b18"></a>後，爾乃得脫；彼於人間所作罪業，要使 <a class="t" id="t0675b19"></a>除盡，後乃得出。</p>
<p><a class="t-linehead" id="t-linehead0675b19"></a>「是時，彼獄卒將此罪人，緣 <a class="t" id="t0675b20"></a>刀劍樹，或上或下。是時，罪人以在樹上，便 <a class="t" id="t0675b21"></a>為此鐵 <span class="gaiji">［口＊雋］ <!--gaiji,,1[口*雋],2&#x20FD8;,3--></span>烏所食，或啄其頭，取腦食之； <a class="t" id="t0675b22"></a>或取手脚，打骨取髓。然罪未畢，若罪畢者， <a class="t" id="t0675b23"></a>然後乃出。</p>
<p><a class="t-linehead" id="t-linehead0675b23"></a>「是時，獄卒取彼罪人使抱熱銅 <a class="t" id="t0675b24"></a>柱坐。前世時，喜婬泆故，故致此罪；為罪 <a class="t" id="t0675b25"></a>所追，終不得脫。是時，獄卒從脚跟拔筋， <a class="t" id="t0675b26"></a>乃至項中而前挽之；或使車載，或進、或退 <a class="t" id="t0675b27"></a>不得自在，其中受苦不可稱計。要當使 <a class="t" id="t0675b28"></a>罪滅，然後乃出。</p>
<p><a class="t-linehead" id="t-linehead0675b28"></a>「是時，獄卒取彼罪人，著火 <a class="t" id="t0675b29"></a>山上驅使上下。是時，極為爛盡，然後乃出。 <a class="t" id="t0675c01"></a>是時，罪人由此因緣求死不得，要當使罪 <a class="t" id="t0675c02"></a>除盡，然後乃出。</p>
<p><a class="t-linehead" id="t-linehead0675c02"></a>「是時，獄卒復取罪人，拔其 <a class="t" id="t0675c03"></a>舌擲著背後，於中受苦不可稱計，求死 <a class="t" id="t0675c04"></a>不得。是時，獄卒復取罪人著刀山上，或斷 <a class="t" id="t0675c05"></a>其脚，或斷其頭，或斷其手。要當使罪滅，然 <a class="t" id="t0675c06"></a>後乃出。</p>
<p><a class="t-linehead" id="t-linehead0675c06"></a>「是時，獄卒復以熱大鐵葉覆罪 <a class="t" id="t0675c07"></a>人身，如生時著衣，當時苦痛毒為難處，皆 <a class="t" id="t0675c08"></a>由貪欲之故，故致斯罪。是時，獄卒復使罪 <a class="t" id="t0675c09"></a>人，五種作役，驅令偃臥，取其鐵釘釘其手 <a class="t" id="t0675c10"></a>足，復以一釘而釘其心，於中受斯苦痛， <a class="t" id="t0675c11"></a>實不可言。要當使罪滅，然後乃出。</p>
<p><a class="t-linehead" id="t-linehead0675c11"></a>「是時，獄 <a class="t" id="t0675c12"></a>卒復取罪人，顛倒其身，舉著鑊中。時，身至 <a class="t" id="t0675c13"></a>下皆悉爛盡。若還至上亦復爛盡。若至四 <a class="t" id="t0675c14"></a>邊亦復爛盡，酸楚毒痛不可稱計，現亦爛， <a class="t" id="t0675c15"></a>不現亦爛，猶如大釜而煮小豆，或上或下。 <a class="t" id="t0675c16"></a>今此罪人亦復如是，現亦爛，不現亦爛，於 <a class="t" id="t0675c17"></a>中受苦不可稱計，要當受罪畢，然後乃出。</p>
<a class="t" id="t0675c18"></a>
<p><a class="t-linehead" id="t-linehead0675c18"></a>「比丘當知，或復有時彼地獄中，經歷數年， <a class="t" id="t0675c19"></a>東門乃開。是時，罪人復往趣門，門自然閉。是 <a class="t" id="t0675c20"></a>時，彼人皆悉倒地，於中受苦不可具稱。或 <a class="t" id="t0675c21"></a>時，各各自稱怨債：『我由汝等，不得出門。』」</p>
<a class="t" id="t0675c22"></a>
<p><a class="t-linehead" id="t-linehead0675c22"></a>爾時，世尊便說此偈：</p>
<a class="t" id="t0675c23"></a>
<blockquote class="gatha">
<p>「愚者常喜悅，　　亦如光音天， <a class="t" id="t0675c24"></a><br>
智者常懷憂，　　如似獄中囚。</p>
</blockquote>
<a class="t" id="t0675c25"></a>
<p><a class="t-linehead" id="t-linehead0675c25"></a>「是時，大地獄中經歷百千萬歲，北門復開。是 <a class="t" id="t0675c26"></a>時，罪人復向北門，門便復閉，要當使罪滅， <a class="t" id="t0675c27"></a>然後乃出。是時，彼罪人復經數百萬歲，乃 <a class="t" id="t0675c28"></a>復得出，人中所作罪，要當使畢。是時，獄卒 <a class="t" id="t0675c29"></a>復取罪人，以鐵斧斫罪人身，經爾許之 <a class="t" id="t0676a01"></a>罪，使令更之。要當使罪苦畢盡，然後乃出。</p>
<a class="t" id="t0676a02"></a>
<p><a class="t-linehead" id="t-linehead0676a02"></a>「比丘當知，或復有時彼東門復更一開。是時， <a class="t" id="t0676a03"></a>彼眾生復詣東門，門復自閉而不得出；設 <a class="t" id="t0676a04"></a>復得出，外復有大山，而往趣之，彼入山 <a class="t" id="t0676a05"></a>中，為兩山所壓猶如壓麻油，於中受 <a class="t" id="t0676a06"></a>苦不可稱計。要當苦盡，然後乃出。爾時，彼 <a class="t" id="t0676a07"></a>罪人轉得前進，復值熱灰地獄，縱廣數千 <a class="t" id="t0676a08"></a>萬由旬，於中受苦不可稱計。要當畢其 <a class="t" id="t0676a09"></a>罪原，然後乃出。轉復前進，次有刀刺地獄。 <a class="t" id="t0676a10"></a>是時，罪人復入此刀刺地獄中，便有大風 <a class="t" id="t0676a11"></a>起，壞此罪人身體筋骨，於中受苦不可 <a class="t" id="t0676a12"></a>稱計。要當罪滅，然後乃出。</p>
<p><a class="t-linehead" id="t-linehead0676a12"></a>「次復，有大熱 <a class="t" id="t0676a13"></a>灰地獄。是時，罪人復入此大熱灰地獄中，形 <a class="t" id="t0676a14"></a>體融爛，受苦無量。要當使罪滅，然後乃出。 <a class="t" id="t0676a15"></a>是時，罪人雖得出此熱灰地獄，復值刀劍 <a class="t" id="t0676a16"></a>地獄，縱廣數千萬里。是時，罪人入此刀劍地 <a class="t" id="t0676a17"></a>獄中，於中受苦不可稱計，要當使罪滅， <a class="t" id="t0676a18"></a>然後乃出。</p>
<p><a class="t-linehead" id="t-linehead0676a18"></a>「次復，有沸屎地獄，中有細虫，入 <a class="t" id="t0676a19"></a>骨徹髓食此人，雖得出此地獄，前值獄 <a class="t" id="t0676a20"></a>卒。是時，獄卒問罪人曰：『卿等欲何所至？為 <a class="t" id="t0676a21"></a>從何來？』罪人報曰：『我等不知所從來處，亦 <a class="t" id="t0676a22"></a>復不知當何所至。但我等今日極為飢困， <a class="t" id="t0676a23"></a>意欲須食。』獄卒報曰：『我等當相供給。』是 <a class="t" id="t0676a24"></a>時，獄卒取罪人仰臥，取大熱鐵丸，使罪人 <a class="t" id="t0676a25"></a>吞之，然罪人受苦不可稱計。是時，熱鐵丸 <a class="t" id="t0676a26"></a>從口下過，腸胃爛盡，受苦難量。要當使罪 <a class="t" id="t0676a27"></a>滅，然後乃出。</p>
<p><a class="t-linehead" id="t-linehead0676a27"></a>「然彼罪人不堪受此苦痛，還 <a class="t" id="t0676a28"></a>復入熱屎地獄、刀劍地獄、大熱灰地獄，還來 <a class="t" id="t0676a29"></a>經爾許地獄。是時，彼眾生不堪受苦，還迴 <a class="t" id="t0676b01"></a>頭至熱屎地獄中。是時，獄卒語彼眾生曰： <a class="t" id="t0676b02"></a>『卿等欲何所至？為從何來？』罪人報曰：『我等 <a class="t" id="t0676b03"></a>不能自知為從何所來，今復不知當何 <a class="t" id="t0676b04"></a>所至。』獄卒問曰：『今須何物？』罪人報曰：『我等 <a class="t" id="t0676b05"></a>極渴，欲須水飲。』是時，獄卒取罪人仰臥，融 <a class="t" id="t0676b06"></a>銅灌口，使令下過，於中受罪不可具計，要 <a class="t" id="t0676b07"></a>當使罪滅，然後乃出。是時，彼人不堪受此 <a class="t" id="t0676b08"></a>苦，還入沸屎地獄、劍樹地獄、熱灰地獄，還 <a class="t" id="t0676b09"></a>入大地獄中。</p>
<p><a class="t-linehead" id="t-linehead0676b09"></a>「比丘當知，爾時，罪人苦痛，難 <a class="t" id="t0676b10"></a>可稱計，設彼罪人眼見色者，心不愛樂，設 <a class="t" id="t0676b11"></a>復聞聲、嗅香、知味、身更細滑、意知法，皆 <a class="t" id="t0676b12"></a>起瞋恚。所以然者，由本不作善行之報， <a class="t" id="t0676b13"></a>恒作惡業，故致斯罪。</p>
<p><a class="t-linehead" id="t-linehead0676b13"></a>「是時，閻羅王勅彼罪 <a class="t" id="t0676b14"></a>人曰：『卿等不得善利，昔在人中受人中 <a class="t" id="t0676b15"></a>福，身、口、意行不與相應，亦不惠施、仁愛、利人、 <a class="t" id="t0676b16"></a>等利，以是之故，今受此苦。此之惡行，非父 <a class="t" id="t0676b17"></a>母為，亦非國王、大臣之所為也。諸有眾生 <a class="t" id="t0676b18"></a>身、口、意清淨，無有沾污，如似光音天；諸 <a class="t" id="t0676b19"></a>有眾生作諸惡行，如似地獄中。卿等身、口、 <a class="t" id="t0676b20"></a>意不淨，故致斯罪。』比丘當知，閻羅王便作 <a class="t" id="t0676b21"></a>是說：『我當何日脫此苦難，於人中生？已 <a class="t" id="t0676b22"></a>得人身，便得出家，剃除鬚髮，著三法衣， <a class="t" id="t0676b23"></a>出家學道。』閻羅王尚作是念，何況汝等今得 <a class="t" id="t0676b24"></a>人身，得作沙門！是故，諸比丘！常當念行身、 <a class="t" id="t0676b25"></a>口、意行，無令有缺；當滅五結，修行五根。 <a class="t" id="t0676b26"></a>如是，諸比丘！當作是學。」</p>
<p><a class="t-linehead" id="t-linehead0676b26"></a>爾時，諸比丘聞佛 <a class="t" id="t0676b27"></a>所說，歡喜奉行。</p>
<a class="t" id="t0676b28"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
