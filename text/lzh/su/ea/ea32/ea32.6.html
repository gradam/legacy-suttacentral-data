<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea32.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">32.6</span> <span class="mirror-right">（六）五端</span>
</h1>
</div>
<p><a class="t-linehead" id="t-linehead0677b28"></a>聞如是：</p>
<p>一時，佛在羅閱城迦蘭陀竹園 <a class="t" id="t0677b29"></a>所，與大比丘眾五百人俱。</p>
<p><a class="t-linehead" id="t-linehead0677b29"></a>爾時，三十三天 <a class="t" id="t0677c01"></a>有一天子，身形有五死瑞應。云何為五？一 <a class="t" id="t0677c02"></a>者華冠自萎，二者衣裳垢坋，三者腋下流 <a class="t" id="t0677c03"></a>汗，四者不樂本位，五者玉女違叛。爾時，彼 <a class="t" id="t0677c04"></a>天子愁憂苦惱，搥胸歎息。時，釋提桓因聞 <a class="t" id="t0677c05"></a>此天子愁憂苦惱，搥胸歎息，便勅一天子： <a class="t" id="t0677c06"></a>「此何等音聲，乃徹此間？」</p>
<p><a class="t-linehead" id="t-linehead0677c06"></a>彼天子報言：「天子 <a class="t" id="t0677c07"></a>當知，今有一天子，命將欲終，有五死瑞 <a class="t" id="t0677c08"></a>應：一者華冠自萎，二者衣裳垢坋，三者腋下 <a class="t" id="t0677c09"></a>流汗，四者不樂本位，五者玉女違叛。」</p>
<p><a class="t-linehead" id="t-linehead0677c09"></a>爾 <a class="t" id="t0677c10"></a>時，釋提桓因往至彼欲終天子所，語彼天 <a class="t" id="t0677c11"></a>子言：「汝今何故愁憂苦惱，乃至於斯？」</p>
<p><a class="t-linehead" id="t-linehead0677c11"></a>天子報 <a class="t" id="t0677c12"></a>言：「尊者因提，那得不愁憂苦惱，命將欲終， <a class="t" id="t0677c13"></a>有五死怪，華萎，衣裳垢膩，腋下流汗，不樂 <a class="t" id="t0677c14"></a>本處，玉女違叛，今此七寶宮殿悉當忘失， <a class="t" id="t0677c15"></a>及五百玉女亦當星散，我所食甘露者今無 <a class="t" id="t0677c16"></a>氣味。」</p>
<p><a class="t-linehead" id="t-linehead0677c16"></a>是時，釋提桓因語彼天子言：「汝豈不 <a class="t" id="t0677c17"></a>聞如來說偈乎？</p>
<a class="t" id="t0677c18"></a>
<blockquote class="gatha">
<p>「一切行無常，　　生者必有死， <a class="t" id="t0677c19"></a><br>
不生則不死，　　此滅為最樂。</p>
</blockquote>
<a class="t" id="t0677c20"></a>
<p><a class="t-linehead" id="t-linehead0677c20"></a>「汝今何故愁憂乃至於斯，一切行無常之物， <a class="t" id="t0677c21"></a>欲使有常者，此事不然。」</p>
<p><a class="t-linehead" id="t-linehead0677c21"></a>天子報言：「云何，天 <a class="t" id="t0677c22"></a>帝！我那得不愁憂，我今天身清淨無瑕穢， <a class="t" id="t0677c23"></a>光喻日月，靡所不照；捨此身已，當生羅 <a class="t" id="t0677c24"></a>閱城中猪腹中生，生恒食屎，死時為刀 <a class="t" id="t0677c25"></a>所割。」</p>
<p><a class="t-linehead" id="t-linehead0677c25"></a>是時，釋提桓因語彼天子言：「汝今 <a class="t" id="t0677c26"></a>可自歸佛、法、眾，若當爾時，便不墮三惡趣。」</p>
<a class="t" id="t0677c27"></a>
<p><a class="t-linehead" id="t-linehead0677c27"></a>是時，天子報言：「豈當以歸三尊，不墮三惡 <a class="t" id="t0677c28"></a>趣乎？」</p>
<p><a class="t-linehead" id="t-linehead0677c28"></a>釋提桓因曰：「如是，天子！其有自歸 <a class="t" id="t0677c29"></a>三尊者，終不墮三惡趣也。如來亦說此偈：</p>
<a class="t" id="t0678a01"></a>
<blockquote class="gatha">
<p>「『諸有自歸佛，　　不墮三惡趣， <a class="t" id="t0678a02"></a><br>
　盡漏處天人，　　便當至涅槃。』」</p>
</blockquote>
<a class="t" id="t0678a03"></a>
<p><a class="t-linehead" id="t-linehead0678a03"></a>爾時，彼天問釋提桓因：「今如來竟為所在？」</p>
<a class="t" id="t0678a04"></a>
<p><a class="t-linehead" id="t-linehead0678a04"></a>釋提桓因曰：「今如來在摩竭國羅閱城中， <a class="t" id="t0678a05"></a>迦蘭陀竹園所，與大比丘眾五百人俱。」</p>
<p><a class="t-linehead" id="t-linehead0678a05"></a>天子 <a class="t" id="t0678a06"></a>報言：「我今無有此力，可得至彼覲省如來。」</p>
<a class="t" id="t0678a07"></a>
<p><a class="t-linehead" id="t-linehead0678a07"></a>釋提桓因報言：「天子當知，右膝著地，長跪 <a class="t" id="t0678a08"></a>叉手，向下方界，而作是說：『唯願世尊善觀 <a class="t" id="t0678a09"></a>察之，今在垂窮之地，願矜愍之！今自歸三 <a class="t" id="t0678a10"></a>尊，如來無所著。』」</p>
<p><a class="t-linehead" id="t-linehead0678a10"></a>是時，彼天子隨釋提桓因 <a class="t" id="t0678a11"></a>言，即便長跪向下方，自稱姓名，自歸佛、法、 <a class="t" id="t0678a12"></a>眾，盡其形壽為真佛子，非用天子。如是， <a class="t" id="t0678a13"></a>至三說此語已，不復處猪胎，乃當更生 <a class="t" id="t0678a14"></a>長者家。</p>
<p><a class="t-linehead" id="t-linehead0678a14"></a>是時，彼天見此緣已，即向釋提桓 <a class="t" id="t0678a15"></a>因而說此偈：</p>
<a class="t" id="t0678a16"></a>
<blockquote class="gatha">
<p>「善緣非惡緣，　　為法非為財， <a class="t" id="t0678a17"></a><br>
導引以正道，　　此者尊所歎。 <a class="t" id="t0678a18"></a><br>
蒙尊不墮惡，　　猪胎甚難因， <a class="t" id="t0678a19"></a><br>
自察生長者，　　因彼當見佛。」</p>
</blockquote>
<a class="t" id="t0678a20"></a>
<p><a class="t-linehead" id="t-linehead0678a20"></a>是時，天子隨時壽長短，生羅閱城中大長者 <a class="t" id="t0678a21"></a>家。是時，長者婦自知有娠，十月欲滿，生一 <a class="t" id="t0678a22"></a>男兒，端正無雙，世之希有。是時，釋提桓因 <a class="t" id="t0678a23"></a>以知此兒向十歲，數數往告：「汝可憶本 <a class="t" id="t0678a24"></a>所作緣本，自言：『我當因彼見佛。』今正是時， <a class="t" id="t0678a25"></a>可見世尊；若不往者，後必有悔。」</p>
<p><a class="t-linehead" id="t-linehead0678a25"></a>是時，尊者 <a class="t" id="t0678a26"></a>舍利弗到時，著衣持鉢，入羅閱城乞食，漸 <a class="t" id="t0678a27"></a>漸往至彼長者家，在門外靜然而住。</p>
<p><a class="t-linehead" id="t-linehead0678a27"></a>爾時，長 <a class="t" id="t0678a28"></a>者子見舍利弗著衣持鉢，容貌殊特，見已，便 <a class="t" id="t0678a29"></a>往至舍利弗前，而作是說：「汝今是誰？為誰 <a class="t" id="t0678b01"></a>弟子？為行何法？」</p>
<p><a class="t-linehead" id="t-linehead0678b01"></a>舍利弗言：「我師出釋種，於 <a class="t" id="t0678b02"></a>中出家學道，師名如來、至真、等正覺，恒從 <a class="t" id="t0678b03"></a>彼受法。」</p>
<p><a class="t-linehead" id="t-linehead0678b03"></a>是時，小兒即向舍利弗，而說此偈：</p>
<a class="t" id="t0678b04"></a>
<blockquote class="gatha">
<p>「尊今靜然立，　　持鉢容貌整， <a class="t" id="t0678b05"></a><br>
今欲求何等？　　與誰在此住？」</p>
</blockquote>
<a class="t" id="t0678b06"></a>
<p><a class="t-linehead" id="t-linehead0678b06"></a>是時，舍利弗復以偈報曰：</p>
<a class="t" id="t0678b07"></a>
<blockquote class="gatha">
<p>「我今不求財，　　非食非服飾， <a class="t" id="t0678b08"></a><br>
故來為汝故，　　善察聽我語。 <a class="t" id="t0678b09"></a><br>
憶汝本所說，　　天上言誓時， <a class="t" id="t0678b10"></a><br>
人中當見佛，　　故來相告耳。 <a class="t" id="t0678b11"></a><br>
諸佛出興難，　　說法亦復然， <a class="t" id="t0678b12"></a><br>
人身不可獲，　　亦如優曇花。 <a class="t" id="t0678b13"></a><br>
汝今隨我來，　　俱覲如來容， <a class="t" id="t0678b14"></a><br>
必當為汝說，　　至要之善趣。」</p>
</blockquote>
<a class="t" id="t0678b15"></a>
<p><a class="t-linehead" id="t-linehead0678b15"></a>是時，長者子聞舍利弗語已，即往至父母所， <a class="t" id="t0678b16"></a>頭面禮足，在一面立。是時，長者子白父母言： <a class="t" id="t0678b17"></a>「唯願聽許，至世尊所，承事禮敬，問訊康強。」</p>
<a class="t" id="t0678b18"></a>
<p><a class="t-linehead" id="t-linehead0678b18"></a>父母報曰：「今正是時。」</p>
<p><a class="t-linehead" id="t-linehead0678b18"></a>長者子即集香花及好 <a class="t" id="t0678b19"></a>白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span>，共尊者舍利弗，相隨往至世尊所，頭 <a class="t" id="t0678b20"></a>面禮足，在一面住。</p>
<p><a class="t-linehead" id="t-linehead0678b20"></a>爾時，舍利弗白世尊言： <a class="t" id="t0678b21"></a>「此長者子居此羅閱城中，不識三尊，唯願 <a class="t" id="t0678b22"></a>世尊善與說法，令得度脫。」</p>
<p><a class="t-linehead" id="t-linehead0678b22"></a>是時，長者子遙 <a class="t" id="t0678b23"></a>見世尊威容端正，諸根寂靜，有三十二相、 <a class="t" id="t0678b24"></a>八十種好，莊嚴其身，亦如須彌山王，面如 <a class="t" id="t0678b25"></a>日月，視之無厭。前進禮足，在一面住。爾時， <a class="t" id="t0678b26"></a>長者子即以香華散如來上，復以新白 <span class="gaiji">［疊＊毛］ <!--gaiji,,1[疊*毛],2&#x3CB2;,3--></span> <a class="t" id="t0678b27"></a>奉上如來，頭面禮足，在一面住。</p>
<p><a class="t-linehead" id="t-linehead0678b27"></a>是時，世尊 <a class="t" id="t0678b28"></a>漸與說法，所謂論者：施論、戒論、生天之論， <a class="t" id="t0678b29"></a>欲不淨，漏為是大患，出家為要。是時，世尊 <a class="t" id="t0678c01"></a>以知小兒心開意解，諸佛世尊常所說法： <a class="t" id="t0678c02"></a>苦、習、盡、道，是時世尊盡與彼長者子說。</p>
<p><a class="t-linehead" id="t-linehead0678c02"></a>是 <a class="t" id="t0678c03"></a>時，長者子即於坐上，諸塵垢盡，得法眼淨， <a class="t" id="t0678c04"></a>無復瑕穢。是時，長者子即從坐起，頭面禮 <a class="t" id="t0678c05"></a>足，白世尊言：「唯願世尊聽使出家，得作 <a class="t" id="t0678c06"></a>沙門。」</p>
<p><a class="t-linehead" id="t-linehead0678c06"></a>世尊告曰：「夫為道者，不辭父母，不得 <a class="t" id="t0678c07"></a>作沙門。」</p>
<p><a class="t-linehead" id="t-linehead0678c07"></a>是時，長者子白世尊言：「要當使父 <a class="t" id="t0678c08"></a>母聽許。」</p>
<p><a class="t-linehead" id="t-linehead0678c08"></a>世尊告曰：「今正是時。」</p>
<p><a class="t-linehead" id="t-linehead0678c08"></a>爾時，長者子即 <a class="t" id="t0678c09"></a>從坐起，頭面禮足，便退而去。還至所在，白 <a class="t" id="t0678c10"></a>父母言：「唯願聽許，得作沙門。」</p>
<p><a class="t-linehead" id="t-linehead0678c10"></a>父母報言：「我 <a class="t" id="t0678c11"></a>等今日唯有一子，然家中生業饒財多寶，行 <a class="t" id="t0678c12"></a>沙門法，甚為不易。」</p>
<p><a class="t-linehead" id="t-linehead0678c12"></a>長者子報言：「如來出世， <a class="t" id="t0678c13"></a>億劫乃有，甚不可遇，時時乃出耳。亦如優 <a class="t" id="t0678c14"></a>曇鉢華時時乃有耳。如來亦復如是，億劫 <a class="t" id="t0678c15"></a>乃出耳。」</p>
<p><a class="t-linehead" id="t-linehead0678c15"></a>是時，長者子父母各共嘆息而作是 <a class="t" id="t0678c16"></a>言：「今正是時，隨汝所宜。」</p>
<p><a class="t-linehead" id="t-linehead0678c16"></a>是時，長者子頭面 <a class="t" id="t0678c17"></a>禮足，便辭而去。往至世尊所，頭面禮足，在 <a class="t" id="t0678c18"></a>一面立。爾時，彼長者子白世尊言：「父母見 <a class="t" id="t0678c19"></a>聽，唯願世尊聽使作道。」</p>
<p><a class="t-linehead" id="t-linehead0678c19"></a>爾時，世尊告舍利 <a class="t" id="t0678c20"></a>弗：「汝今度此長者子使作沙門。」</p>
<p><a class="t-linehead" id="t-linehead0678c20"></a>舍利弗對 <a class="t" id="t0678c21"></a>曰：「如是。世尊！」爾時，舍利弗從佛受教。度作 <a class="t" id="t0678c22"></a>沙彌，日日教誨。</p>
<p><a class="t-linehead" id="t-linehead0678c22"></a>是時，彼沙彌在閑靜處而自 <a class="t" id="t0678c23"></a>剋修，所以族姓子出家學道，剃除鬚髮，修無 <a class="t" id="t0678c24"></a>上梵行者，欲得離苦。是時，沙彌即成阿羅 <a class="t" id="t0678c25"></a>漢，往至世尊所，頭面禮足，白世尊言：「我今 <a class="t" id="t0678c26"></a>已見佛聞法，都無有疑。」</p>
<p><a class="t-linehead" id="t-linehead0678c26"></a>世尊告曰：「汝今云 <a class="t" id="t0678c27"></a>何見佛聞法而無狐疑？」</p>
<p><a class="t-linehead" id="t-linehead0678c27"></a>沙彌白佛言：「色者 <a class="t" id="t0678c28"></a>無常，無常者即是苦，苦者是無我，無我者即 <a class="t" id="t0678c29"></a>是空，空者非有、非不有，亦復無我。如是智 <a class="t" id="t0679a01"></a>者所覺知；痛、想、行、識無常，無常者是苦，苦者 <a class="t" id="t0679a02"></a>無我，無我者是空，空者非有、非不有，此智 <a class="t" id="t0679a03"></a>者所覺知，此盛陰無常、苦、空、無我、非有，多 <a class="t" id="t0679a04"></a>諸苦惱，不可療治，恒臭處，不可久保，悉 <a class="t" id="t0679a05"></a>觀無有我，今日觀察此法，便為見如來 <a class="t" id="t0679a06"></a>已。」</p>
<p><a class="t-linehead" id="t-linehead0679a06"></a>世尊告曰：「善哉！善哉！沙彌！即聽汝為大 <a class="t" id="t0679a07"></a>沙門。」</p>
<p><a class="t-linehead" id="t-linehead0679a07"></a>爾時，彼沙彌聞佛所說，歡喜奉行。</p>
<a class="t" id="t0679a08"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
