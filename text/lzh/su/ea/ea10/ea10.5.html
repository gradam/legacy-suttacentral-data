<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea10.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">10.5</span> <span class="mirror-right">（五）施</span>
</h1>
</div>
<p><a class="t-linehead" id="t-linehead0565a10"></a>聞如是：</p>
<p>一時，佛在舍衛國祇樹給孤獨 <a class="t" id="t0565a11"></a>園。</p>
<p><a class="t-linehead" id="t-linehead0565a11"></a>爾時，阿那邠持長者便往至世尊所，頭 <a class="t" id="t0565a12"></a>面禮世尊足，在一面坐。世尊告曰：「云何，長 <a class="t" id="t0565a13"></a>者！貴家恒布施貧乏耶？」</p>
<p><a class="t-linehead" id="t-linehead0565a13"></a>長者對曰：「如是。世 <a class="t" id="t0565a14"></a>尊！恒布施貧乏，於四城門而廣布施，復 <a class="t" id="t0565a15"></a>在家中給與所須。世尊！我或時作是念，并 <a class="t" id="t0565a16"></a>欲布施野、飛鳥、猪、狗之屬。我亦無是念，此 <a class="t" id="t0565a17"></a>應與，此不應與。亦復無是念，此應與多， <a class="t" id="t0565a18"></a>此應與少。我恒有是念，一切眾生皆由食 <a class="t" id="t0565a19"></a>而存其命，有食便存，無食便喪。」</p>
<p><a class="t-linehead" id="t-linehead0565a19"></a>世尊告曰： <a class="t" id="t0565a20"></a>「善哉！善哉！長者！汝乃以菩薩心，專精一意 <a class="t" id="t0565a21"></a>而廣惠施。然此眾生由食得濟，無食便喪。 <a class="t" id="t0565a22"></a>長者！汝當獲大果，得大名稱，有大果報， <a class="t" id="t0565a23"></a>聲徹十方，得甘露法味。所以然者，菩薩之 <a class="t" id="t0565a24"></a>處恒以平等心而以惠施，專精一意，念眾 <a class="t" id="t0565a25"></a>生類由食而存，有食便濟，無食便喪。是謂， <a class="t" id="t0565a26"></a>長者！菩薩心所安處而廣惠施。」</p>
<p><a class="t-linehead" id="t-linehead0565a26"></a>爾時，世尊便 <a class="t" id="t0565a27"></a>說偈曰：</p>
<a class="t" id="t0565a28"></a>
<blockquote class="gatha">
<p>「盡當普惠施，　　終無悋悔心， <a class="t" id="t0565a29"></a><br>
必當遇良友，　　得濟到彼岸。</p>
</blockquote>
<a class="t" id="t0565b01"></a>
<p><a class="t-linehead" id="t-linehead0565b01"></a>「是故，長者！當平等意而廣惠施。如是，長者！ <a class="t" id="t0565b02"></a>當作是學。」</p>
<p><a class="t-linehead" id="t-linehead0565b02"></a>爾時，長者聞佛所說，歡喜奉 <a class="t" id="t0565b03"></a>行。</p>
<a class="t" id="t0565b04"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
