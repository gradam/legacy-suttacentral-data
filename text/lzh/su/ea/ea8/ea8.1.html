<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea8.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 8</span> <span class="mirror-right">增壹阿含經阿須倫品第八</span></p>
<h1 class="mirror-row">
<span class="mirror-left latin">8.1</span> <span class="mirror-right">（一）須偷</span>
</h1>
</div>
<a class="t" id="t0560c06"></a>
<p><a class="t-linehead" id="t-linehead0560c06"></a>聞如是：</p>
<p>一時，佛在舍衛國祇樹給孤獨園。</p>
<a class="t" id="t0560c07"></a>
<p><a class="t-linehead" id="t-linehead0560c07"></a>爾時，世尊告諸比丘：「受形大者，莫過阿須 <a class="t" id="t0560c08"></a>倫王。比丘當知，阿須倫形廣長八萬四千由 <a class="t" id="t0560c09"></a>延，口縱廣千由旬。比丘當知，或有是時， <a class="t" id="t0560c10"></a>阿須倫王欲觸犯日時，倍復化身十六萬八 <a class="t" id="t0560c11"></a>千由旬，往日月前。日月王見已，各懷恐 <a class="t" id="t0560c12"></a>怖，不寧本處。所以然者，阿須倫形甚可畏 <a class="t" id="t0560c13"></a>故。彼日月王以懷恐懼，不復有光明；然阿 <a class="t" id="t0560c14"></a>須倫不敢前捉日月。何以故？日月威德有 <a class="t" id="t0560c15"></a>大神力，壽命極長，顏色端正，受樂無窮。欲 <a class="t" id="t0560c16"></a>知壽命長短者，住壽一劫。復是此間眾生 <a class="t" id="t0560c17"></a>福祐，令日月王不為阿須倫所見觸惱。爾 <a class="t" id="t0560c18"></a>時，阿須倫便懷愁憂，即於彼沒。</p>
<p><a class="t-linehead" id="t-linehead0560c18"></a>「如是。諸比 <a class="t" id="t0560c19"></a>丘！弊魔波旬恒在汝後，求其方便，壞敗善 <a class="t" id="t0560c20"></a>根。波旬便化極妙奇異色、聲、香、味、細滑之法， <a class="t" id="t0560c21"></a>欲迷亂諸比丘意。波旬作是念：『我當會遇 <a class="t" id="t0560c22"></a>得比丘眼便，亦當得耳、鼻、口、身、意之便。』爾 <a class="t" id="t0560c23"></a>時，比丘雖見極妙六情之法，心不染著。爾 <a class="t" id="t0560c24"></a>時，弊魔波旬便懷愁憂，即退而去。所以然 <a class="t" id="t0560c25"></a>者，多薩阿竭、阿羅呵威力所致。何以故？諸比 <a class="t" id="t0560c26"></a>丘不近色、聲、香、味、細滑法。爾時，比丘恒作 <a class="t" id="t0561a01"></a>是學，受人信施，極為甚難，不可消化，墮 <a class="t" id="t0561a02"></a>墜五趣，不得至無上正真之道。要當專意， <a class="t" id="t0561a03"></a>未獲者獲，未得者得，未度者度，未得證者 <a class="t" id="t0561a04"></a>教令成證。是故，諸比丘！未有信施，不起 <a class="t" id="t0561a05"></a>想念；以有信施，便能消化，不起染著。如 <a class="t" id="t0561a06"></a>是，諸比丘！當作是學。」</p>
<p><a class="t-linehead" id="t-linehead0561a06"></a>爾時，諸比丘聞佛所 <a class="t" id="t0561a07"></a>說，歡喜奉行。</p>
<a class="t" id="t0561a08"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
