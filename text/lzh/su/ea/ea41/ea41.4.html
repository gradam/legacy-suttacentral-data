<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea41.4">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">41.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0745b26"></a>聞如是：</p>
<p>一時，佛在釋翅迦毘羅越城尼拘 <a class="t" id="t0745b27"></a>屢園，與大比丘眾五百人俱。</p>
<p><a class="t-linehead" id="t-linehead0745b27"></a>是時，眾多比 <a class="t" id="t0745b28"></a>丘往至世尊所，頭面禮足，在一面坐。爾時， <a class="t" id="t0745b29"></a>眾多比丘白世尊言：「我等欲詣北方遊化。」</p>
<a class="t" id="t0745c01"></a>
<p><a class="t-linehead" id="t-linehead0745c01"></a>世尊告曰：「宜知是時。」世尊復告比丘曰： <a class="t" id="t0745c02"></a>「汝等為辭舍利弗比丘乎？」</p>
<p><a class="t-linehead" id="t-linehead0745c02"></a>諸比丘對曰：「不 <a class="t" id="t0745c03"></a>也。世尊！」</p>
<p><a class="t-linehead" id="t-linehead0745c03"></a>爾時，世尊告諸比丘：「汝等往辭舍 <a class="t" id="t0745c04"></a>利弗比丘。所以然者，舍利弗比丘恒與諸 <a class="t" id="t0745c05"></a>梵行人教誡其法，說法無厭足。」</p>
<p><a class="t-linehead" id="t-linehead0745c05"></a>爾時，世尊 <a class="t" id="t0745c06"></a>與諸比丘說微妙之法，諸比丘聞法已，即 <a class="t" id="t0745c07"></a>從座起，禮世尊足，遶佛三匝，便退而去。</p>
<p><a class="t-linehead" id="t-linehead0745c07"></a>爾 <a class="t" id="t0745c08"></a>時，舍利弗在釋翅神寺中遊。爾時，眾多比丘 <a class="t" id="t0745c09"></a>往至舍利弗所，共相問訊，在一面坐。是時， <a class="t" id="t0745c10"></a>眾多比丘白舍利弗言：「我等欲詣北方人 <a class="t" id="t0745c11"></a>間遊化，今以辭世尊。」</p>
<p><a class="t-linehead" id="t-linehead0745c11"></a>舍利弗言：「卿等當 <a class="t" id="t0745c12"></a>知，北方人民、沙門、婆羅門皆悉聰明，智慧難 <a class="t" id="t0745c13"></a>及，復有人民憙來相試。若當來問卿：『諸 <a class="t" id="t0745c14"></a>賢師，作何等論？』設當作是問者，欲云何報 <a class="t" id="t0745c15"></a>之？」</p>
<p><a class="t-linehead" id="t-linehead0745c15"></a>諸比丘報曰：「設當有人來問者，我當 <a class="t" id="t0745c16"></a>以此義報之：『色者無常，其無常者即是苦 <a class="t" id="t0745c17"></a>也；苦者無我，無我者空，以空無我、彼空， <a class="t" id="t0745c18"></a>如是智者之所觀也。痛、想、行、識亦復無常、苦、 <a class="t" id="t0745c19"></a>空、無我，其實空者彼無我、空，如是智者之所 <a class="t" id="t0745c20"></a>學也。此五盛陰皆空、皆寂，因緣合會皆歸於 <a class="t" id="t0745c21"></a>磨滅，不得久住。八種之道，將從有七，我師 <a class="t" id="t0745c22"></a>所說正謂此耳。』若剎利、婆羅門、人民之類，來 <a class="t" id="t0745c23"></a>問我義者，我等當以此義報之。」</p>
<p><a class="t-linehead" id="t-linehead0745c23"></a>是時，舍利 <a class="t" id="t0745c24"></a>弗語眾多比丘曰：「汝等堅持心意，勿為輕 <a class="t" id="t0745c25"></a>舉。」</p>
<p><a class="t-linehead" id="t-linehead0745c25"></a>是時，舍利弗具足與諸比丘說微妙之 <a class="t" id="t0745c26"></a>法，即從座起而去。</p>
<p><a class="t-linehead" id="t-linehead0745c26"></a>是時，眾多比丘去不遠， <a class="t" id="t0745c27"></a>舍利弗告比丘：「當云何行八種之道及七 <a class="t" id="t0745c28"></a>種之法？」</p>
<p><a class="t-linehead" id="t-linehead0745c28"></a>是時，眾多比丘白舍利弗言：「我等 <a class="t" id="t0745c29"></a>乃從遠來，欲聞其義，唯願說之。」</p>
<p><a class="t-linehead" id="t-linehead0745c29"></a>舍利弗報 <a class="t" id="t0746a01"></a>曰：「汝等諦聽！諦聽，善思念之，吾今當說。」是 <a class="t" id="t0746a02"></a>時，比丘而受其教。</p>
<p><a class="t-linehead" id="t-linehead0746a02"></a>舍利弗告曰：「若一心念 <a class="t" id="t0746a03"></a>正見者，念覺意不亂也；等治者，念一心一 <a class="t" id="t0746a04"></a>切諸法，法覺意也；等語者，身意精進，精進覺 <a class="t" id="t0746a05"></a>意也；等業者，一切諸法得生，喜覺意也；等 <a class="t" id="t0746a06"></a>命者，知足於賢聖之財，悉捨家財，安其形 <a class="t" id="t0746a07"></a>體，猗覺意也；等方便者，得賢聖四諦，盡除 <a class="t" id="t0746a08"></a>去諸結，定覺意也；等念者，觀四意止，身無 <a class="t" id="t0746a09"></a>牢固，皆空無我，護覺意也；等三昧者，不獲 <a class="t" id="t0746a10"></a>者獲，不度者度，不得證者使得證也。設當 <a class="t" id="t0746a11"></a>有人來問此義：『云何修八種道及七法？』汝 <a class="t" id="t0746a12"></a>等當如是報之。所以然者，八種道及七 <a class="t" id="t0746a13"></a>法，其有比丘修此者，有漏心便得解脫。</p>
<a class="t" id="t0746a14"></a>
<p><a class="t-linehead" id="t-linehead0746a14"></a>「我今重告汝，其有比丘修行思惟八種道 <a class="t" id="t0746a15"></a>及七法者，彼比丘便成二果而無狐疑， <a class="t" id="t0746a16"></a>得阿羅漢。且捨此事。若不能多，一日之 <a class="t" id="t0746a17"></a>中行此八種道及七法者，其福不可稱計， <a class="t" id="t0746a18"></a>得阿那含、若阿羅漢。是故，諸賢，當求方便， <a class="t" id="t0746a19"></a>行此八種道及七法者，於取道無有狐疑。」</p>
<a class="t" id="t0746a20"></a>
<p><a class="t-linehead" id="t-linehead0746a20"></a>爾時，諸比丘聞舍利弗所說，歡喜奉行。</p>
<a class="t" id="t0746a21"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
