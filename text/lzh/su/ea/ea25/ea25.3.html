<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea25.3">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">25.3</span> <span class="mirror-right">（三）阿難</span>
</h1>
</div>
<p><a class="t-linehead" id="t-linehead0631b19"></a>聞如是：</p>
<p>一時，佛在舍衛國祇樹給孤獨 <a class="t" id="t0631b20"></a>園。</p>
<p><a class="t-linehead" id="t-linehead0631b20"></a>爾時，世尊告阿難曰：「若如來出現於世 <a class="t" id="t0631b21"></a>時，便有四未曾有法出現於世。云何為 <a class="t" id="t0631b22"></a>四？此眾生類多有所著，若說不染著法時， <a class="t" id="t0631b23"></a>亦復承受，念修行之，心不遠離。若如來出 <a class="t" id="t0631b24"></a>現於世時，有此四未曾有法出現於世，是 <a class="t" id="t0631b25"></a>謂初未曾有法出現於世。</p>
<p><a class="t-linehead" id="t-linehead0631b25"></a>「復次，阿難！輪轉不 <a class="t" id="t0631b26"></a>住，恒在五道，正使欲說法時，亦復承受，心 <a class="t" id="t0631b27"></a>不遠離。若如來出現世時，有此二未曾有 <a class="t" id="t0631b28"></a>法出現於世。</p>
<p><a class="t-linehead" id="t-linehead0631b28"></a>「復次，阿難！此眾生類，恒懷憍 <a class="t" id="t0631b29"></a>慢，不去心首，若使說法，亦復承受，心不遠 <a class="t" id="t0631c01"></a>離。然復，阿難！此眾生類，恒懷憍慢，不去須 <a class="t" id="t0631c02"></a>臾，設復說法時，亦復承受，是謂第三未曾有 <a class="t" id="t0631c03"></a>法出現於世。</p>
<p><a class="t-linehead" id="t-linehead0631c03"></a>「復次，阿難！此眾生類，無明所 <a class="t" id="t0631c04"></a>覆，設復說有明法時，亦復承受而不忘失。 <a class="t" id="t0631c05"></a>若復，阿難！說此有明、無明法時，而心意柔和， <a class="t" id="t0631c06"></a>恒喜修行。是謂，阿難！若如來出現世時，便 <a class="t" id="t0631c07"></a>有此四未曾有法出現於世。若有多薩阿 <a class="t" id="t0631c08"></a>竭現在時，便有此四未曾有法出現於世。 <a class="t" id="t0631c09"></a>是故，阿難！當發喜心向如來所。如是，阿難！ <a class="t" id="t0631c10"></a>當作是學。」</p>
<p><a class="t-linehead" id="t-linehead0631c10"></a>爾時，阿難聞佛所說，歡喜奉行。</p>
<a class="t" id="t0631c11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
