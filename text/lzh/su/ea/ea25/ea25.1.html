<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea25.1">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left latin">Chapter 25</span> <span class="mirror-right">四諦品第二十五</span></p>
<h1 class="mirror-row">
<span class="mirror-left latin">25.1</span> <span class="mirror-right">（一）諦</span>
</h1>
</div>
<a class="t" id="t0631a01"></a> <a class="t" id="t0631a02"></a> <a class="t" id="t0631a03"></a>
<p class="suttainfo"><span class="t-juanname">增壹阿含經卷第十七</span><br>
<a class="t" id="t0631a04"></a> <a class="t" id="t0631a05"></a> <span class="t-byline">東晉罽賓三藏瞿曇僧伽提婆譯</span></p>
<a class="t" id="t0631a06"></a> <a class="t" id="t0631a07"></a>
<p><a class="t-linehead" id="t-linehead0631a07"></a>聞如是：</p>
<p>一時，佛在舍衛國祇樹給孤獨 <a class="t" id="t0631a08"></a>園。</p>
<p><a class="t-linehead" id="t-linehead0631a08"></a>爾時，世尊告諸比丘：「當修行四諦之法。 <a class="t" id="t0631a09"></a>云何為四？所謂初苦諦，義不可盡，義不可 <a class="t" id="t0631a10"></a>窮，說法無盡。第二者苦習諦，義不可盡， <a class="t" id="t0631a11"></a>義不可窮，說法無盡。第三者苦盡諦，義不 <a class="t" id="t0631a12"></a>可盡，義不可窮，說法無盡。第四者苦出 <a class="t" id="t0631a13"></a>要諦，義不可盡，義不可窮，說法無盡。</p>
<p><a class="t-linehead" id="t-linehead0631a13"></a>「彼 <a class="t" id="t0631a14"></a>云何名為苦諦？所謂苦諦者，生苦、老苦、病 <a class="t" id="t0631a15"></a>苦、死苦、憂悲惱苦、怨憎會苦、恩愛別離苦、 <a class="t" id="t0631a16"></a>所欲不得苦，取要言之，五盛陰苦，是謂名 <a class="t" id="t0631a17"></a>為苦諦。</p>
<p><a class="t-linehead" id="t-linehead0631a17"></a>「彼云何名為苦習諦？所謂習諦 <a class="t" id="t0631a18"></a>者，愛與欲相應，心恒染著，是謂名為苦習 <a class="t" id="t0631a19"></a> 諦。</p>
<p><a class="t-linehead" id="t-linehead0631a19"></a>「彼云何名為苦盡諦？所謂盡諦者，欲 <a class="t" id="t0631a20"></a>愛永盡無餘，不復更造，是謂名為苦盡諦。</p>
<a class="t" id="t0631a21"></a>
<p><a class="t-linehead" id="t-linehead0631a21"></a>「彼云何名為苦出要諦？所謂苦出要諦者， <a class="t" id="t0631a22"></a>謂賢聖八品道，所謂正見、正治、正語、正行、 <a class="t" id="t0631a23"></a>正命、正方便、正念、正三昧，是謂名為苦出 <a class="t" id="t0631a24"></a>要諦。</p>
<p><a class="t-linehead" id="t-linehead0631a24"></a>「如是，比丘！有此四諦，實有不虛，世尊 <a class="t" id="t0631a25"></a>之所說，故名為諦。諸有眾生，二足、三足、四 <a class="t" id="t0631a26"></a>足，欲者、色者、無色者，有想、無想者，如來最 <a class="t" id="t0631a27"></a>上。然成此四諦，故名為四諦。是謂，比丘！有 <a class="t" id="t0631a28"></a>此四諦。然不覺知，長處生死，輪轉五道。我 <a class="t" id="t0631a29"></a>今以得此四諦，從此岸至彼岸，成就此 <a class="t" id="t0631b01"></a>義，斷生死根本，更不復受有，如實知之。」</p>
<a class="t" id="t0631b02"></a>
<p><a class="t-linehead" id="t-linehead0631b02"></a>爾時，世尊便說此偈：</p>
<a class="t" id="t0631b03"></a>
<blockquote class="gatha">
<p>「今有四諦法，　　如實而不知， <a class="t" id="t0631b04"></a><br>
輪轉生死中，　　終不有解脫。 <a class="t" id="t0631b05"></a><br>
如今有四諦，　　以覺以曉了， <a class="t" id="t0631b06"></a><br>
以斷生死根，　　更亦不受有。</p>
</blockquote>
<a class="t" id="t0631b07"></a>
<p><a class="t-linehead" id="t-linehead0631b07"></a>「若有四部之眾，不得此諦，不覺不知，便 <a class="t" id="t0631b08"></a>隨五道。是故，諸比丘！當作方便，成此四 <a class="t" id="t0631b09"></a>諦。如是，諸比丘！當作是學。」</p>
<p><a class="t-linehead" id="t-linehead0631b09"></a>爾時，諸比丘聞 <a class="t" id="t0631b10"></a>佛所說，歡喜奉行。</p>
<a class="t" id="t0631b11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
