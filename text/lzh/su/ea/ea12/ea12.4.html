<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea12.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">12.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0569b29"></a>聞如是：</p>
<p>一時，佛在舍衛國祇樹給孤獨 <a class="t" id="t0569c01"></a>園。</p>
<p><a class="t-linehead" id="t-linehead0569c01"></a>爾時，世尊告諸比丘：「其有瞻視病者，則 <a class="t" id="t0569c02"></a>為瞻視我已；有看病者，則為看我已。所 <a class="t" id="t0569c03"></a>以然者，我今躬欲看視疾病。諸比丘！我 <a class="t" id="t0569c04"></a>不見一人於諸天、世間、沙門、婆羅門施中， <a class="t" id="t0569c05"></a>最上無過是施。其行是施，爾乃為施，獲大 <a class="t" id="t0569c06"></a>果報，得大功德，名稱普至，得甘露法味。所 <a class="t" id="t0569c07"></a>謂如來、至真、等正覺，知施中最上無過是 <a class="t" id="t0569c08"></a>施。其行是施，爾乃為施，獲大果報，得大功 <a class="t" id="t0569c09"></a>德。我今因此因緣而作是說：『瞻視病者，則 <a class="t" id="t0569c10"></a>為瞻視我已而無有異，汝等長夜獲大福 <a class="t" id="t0569c11"></a>祐。』如是，諸比丘！當作是學。」</p>
<p><a class="t-linehead" id="t-linehead0569c11"></a>爾時，諸比丘聞 <a class="t" id="t0569c12"></a>佛所說，歡喜奉行。</p>
<a class="t" id="t0569c13"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
