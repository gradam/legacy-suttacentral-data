<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea21.6">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">21.6</span> <span class="mirror-right">（六）三夜</span>
</h1>
</div>
<p><a class="t-linehead" id="t-linehead0603c18"></a>聞如是：</p>
<p>一時，佛在舍衛國祇樹給孤獨 <a class="t" id="t0603c19"></a>園。</p>
<p><a class="t-linehead" id="t-linehead0603c19"></a>爾時，世尊告諸比丘：「若有比丘成就三 <a class="t" id="t0603c20"></a>法，於現法中善得快樂，勇猛精進，得盡有 <a class="t" id="t0603c21"></a>漏。云何為三？於是，比丘！諸根寂靜，飲食 <a class="t" id="t0603c22"></a>知節，不失經行。</p>
<p><a class="t-linehead" id="t-linehead0603c22"></a>「云何比丘諸根寂靜？於是， <a class="t" id="t0603c23"></a>比丘若眼見色，不起想著，無有識念，於 <a class="t" id="t0603c24"></a>眼根而得清淨，因彼求於解脫，恒護眼根。 <a class="t" id="t0603c25"></a>若耳聞聲，鼻嗅香，舌知味，身知細滑，意 <a class="t" id="t0603c26"></a>知法，不起想著，無有識念，於意根而得 <a class="t" id="t0603c27"></a>清淨，因彼求於解脫，恒護意根。如是，比丘 <a class="t" id="t0603c28"></a>諸根寂靜。</p>
<p><a class="t-linehead" id="t-linehead0603c28"></a>「云何比丘飲食知節？於是，比丘 <a class="t" id="t0603c29"></a>思惟飲食所從來處，不求肥白，趣欲支 <a class="t" id="t0604a01"></a>形，得全四大。我今當除故痛，使新者不 <a class="t" id="t0604a02"></a>生，令身有力，得修行道，使梵行不絕。猶 <a class="t" id="t0604a03"></a>如男女身生惡瘡，或用脂膏塗瘡。所以 <a class="t" id="t0604a04"></a>塗瘡者，欲使時愈故，此亦如是。諸比丘！ <a class="t" id="t0604a05"></a>飲食知節，於是，比丘思惟飯食所從來 <a class="t" id="t0604a06"></a>處，不求肥白，趣欲支形，得全四大，我今 <a class="t" id="t0604a07"></a>當除故痛，使新者不生，令身有力，得修 <a class="t" id="t0604a08"></a>行道，使梵行不絕。猶如重載之車所以膏 <a class="t" id="t0604a09"></a>轂者，欲致重有所至。比丘亦如是，飲食知 <a class="t" id="t0604a10"></a>節，思惟所從來處，不求肥白，趣欲支形， <a class="t" id="t0604a11"></a>得全四大，我今當除故痛，使新者不生， <a class="t" id="t0604a12"></a>令身有力，得修行道，使梵行不絕。如是， <a class="t" id="t0604a13"></a>比丘飲食知節。</p>
<p><a class="t-linehead" id="t-linehead0604a13"></a>「云何比丘不失經行？於是， <a class="t" id="t0604a14"></a>比丘前夜、後夜，恒念經行，不失時節，常念 <a class="t" id="t0604a15"></a>繫意在道品之中。若在晝日，若行、若坐，思 <a class="t" id="t0604a16"></a>惟妙法，除去陰蓋。復於初夜，若行、若坐，思 <a class="t" id="t0604a17"></a>惟妙法，除去陰蓋。復於中夜，右脇臥，思惟 <a class="t" id="t0604a18"></a>繫意在明。彼復於後夜起，行思惟深法， <a class="t" id="t0604a19"></a>除去陰蓋。如是，比丘不失經行。</p>
<p><a class="t-linehead" id="t-linehead0604a19"></a>「若有比丘 <a class="t" id="t0604a20"></a>諸根寂靜，飲食知節，不失經行，常念繫意 <a class="t" id="t0604a21"></a>在道品之中，此比丘便成二果，於現法中 <a class="t" id="t0604a22"></a>得阿那含。猶如善御之士，在平正道中，御 <a class="t" id="t0604a23"></a>四馬之車，無有凝滯，所欲到處，必果不 <a class="t" id="t0604a24"></a>疑。此比丘亦復如是，若諸根寂靜，飲食知 <a class="t" id="t0604a25"></a>節，不失經行，常念繫意在道品之中，此比 <a class="t" id="t0604a26"></a>丘便成二果，於現法中漏盡，得阿那含。」</p>
<p><a class="t-linehead" id="t-linehead0604a26"></a>爾 <a class="t" id="t0604a27"></a>時，諸比丘聞佛所說，歡喜奉行。</p>
<a class="t" id="t0604a28"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
