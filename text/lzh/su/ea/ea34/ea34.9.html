<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea34.9">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">34.9</span> <span class="mirror-right">（九）</span>
</h1>
</div>
<p><a class="t-linehead" id="t-linehead0697c18"></a>聞如是：</p>
<p>一時，佛在舍衛國祇樹給孤獨 <a class="t" id="t0697c19"></a>園。</p>
<p><a class="t-linehead" id="t-linehead0697c19"></a>爾時，尊者阿難至世尊所，頭面禮足，在 <a class="t" id="t0697c20"></a>一面立。是時，阿難白世尊言：「夫言盡者，名 <a class="t" id="t0697c21"></a>何等法言盡乎？」</p>
<p><a class="t-linehead" id="t-linehead0697c21"></a>世尊告曰：「阿難！色者無為， <a class="t" id="t0697c22"></a>因緣而有此名；無欲、無為，名滅盡法。彼盡 <a class="t" id="t0697c23"></a>者，名曰滅盡。痛、想、行、識，無為、無作，皆是磨 <a class="t" id="t0697c24"></a>滅之法，無欲、無污，彼滅盡者，故名滅盡。阿 <a class="t" id="t0697c25"></a>難當知，五盛陰無欲、無作，為磨滅法；彼 <a class="t" id="t0697c26"></a>滅盡者，名為滅盡。此五盛陰永以滅盡，更 <a class="t" id="t0697c27"></a>不復生，故名滅盡。」</p>
<p><a class="t-linehead" id="t-linehead0697c27"></a>是時，尊者阿難聞佛所 <a class="t" id="t0697c28"></a>說，歡喜奉行。</p>
<a class="t" id="t0697c29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
