<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea34.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">34.4</span> <span class="mirror-right">（四）</span>
</h1>
</div>
<p><a class="t-linehead" id="t-linehead0694a10"></a>聞如是：</p>
<p>一時，佛在舍衛國祇樹給孤獨 <a class="t" id="t0694a11"></a>園。</p>
<p><a class="t-linehead" id="t-linehead0694a11"></a>爾時，世尊告諸比丘：「沙門出家有五毀辱 <a class="t" id="t0694a12"></a>之法。云何為五？一者頭髮長；二者爪長；三 <a class="t" id="t0694a13"></a>者衣裳垢坋；四者不知時宜；五者多有所 <a class="t" id="t0694a14"></a>論。所以然者，多有論說比丘復有五事。 <a class="t" id="t0694a15"></a>云何為五？一者人不信言；二者不受其教； <a class="t" id="t0694a16"></a>三者人所不喜見；四者妄言；五者鬪亂彼 <a class="t" id="t0694a17"></a>此。是謂多論說之人有此五事。比丘！當除 <a class="t" id="t0694a18"></a>此五，而無邪想。如是，諸比丘！當作是學。」</p>
<p><a class="t-linehead" id="t-linehead0694a18"></a>爾 <a class="t" id="t0694a19"></a>時，諸比丘聞佛所說，歡喜奉行。</p>
<a class="t" id="t0694a20"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
