<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea11.10">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">11.10</span> <span class="mirror-right">（一〇）提婆達兜</span>
</h1>
</div>
<p><a class="t-linehead" id="t-linehead0567b04"></a>聞如是：</p>
<p>一時，佛在羅閱城迦蘭陀竹園 <a class="t" id="t0567b05"></a>所，與大比丘眾五百人俱。</p>
<p><a class="t-linehead" id="t-linehead0567b05"></a>爾時，有一比丘 <a class="t" id="t0567b06"></a>聞如來記別調達，受罪一劫不可療治。 <a class="t" id="t0567b07"></a>時，彼比丘便至尊者阿難所，共相問訊已，在 <a class="t" id="t0567b08"></a>一面坐。爾時，彼比丘問阿難曰：「云何，阿難！ <a class="t" id="t0567b09"></a>如來盡觀提婆達兜原本已，然後記別，受 <a class="t" id="t0567b10"></a>罪一劫不可療治乎？頗有所由可得而 <a class="t" id="t0567b11"></a>記耶？」</p>
<p><a class="t-linehead" id="t-linehead0567b11"></a>時，阿難告曰：「如來所說終不虛設，身 <a class="t" id="t0567b12"></a>口所行而無有異。如來真實記提婆達兜 <a class="t" id="t0567b13"></a>別，受罪深重，當經一劫不可療治。」</p>
<p><a class="t-linehead" id="t-linehead0567b13"></a>爾時， <a class="t" id="t0567b14"></a>尊者阿難即從坐起至世尊所，頭面禮足， <a class="t" id="t0567b15"></a>在一面住。爾時，阿難白世尊曰：「有一比丘 <a class="t" id="t0567b16"></a>來至我所，而作是說：『云何，阿難！如來盡觀 <a class="t" id="t0567b17"></a>提婆達兜原本已，然後記別，受罪一劫不 <a class="t" id="t0567b18"></a>可療治乎？頗有因緣可得記別耶？』作是 <a class="t" id="t0567b19"></a>語已，各自捨去。」</p>
<p><a class="t-linehead" id="t-linehead0567b19"></a>世尊告曰：「彼比丘者必晚 <a class="t" id="t0567b20"></a>暮學出家，未久方來至我法中耳。如來所 <a class="t" id="t0567b21"></a>說終不虛妄，云何於中復起猶豫？」</p>
<p><a class="t-linehead" id="t-linehead0567b21"></a>爾時，世 <a class="t" id="t0567b22"></a>尊告阿難曰：「汝往至彼，語比丘言：『如來 <a class="t" id="t0567b23"></a>呼卿。』」</p>
<p><a class="t-linehead" id="t-linehead0567b23"></a>阿難對曰：「如是。世尊！」是時，阿難受世 <a class="t" id="t0567b24"></a>尊教，便往至彼比丘所，到已，語彼比丘曰： <a class="t" id="t0567b25"></a>「如來呼卿。」彼比丘對曰：「如是。尊者！」爾時，彼 <a class="t" id="t0567b26"></a>比丘便嚴衣服，共阿難至世尊所。到已，禮 <a class="t" id="t0567b27"></a>世尊足，在一面坐。</p>
<p><a class="t-linehead" id="t-linehead0567b27"></a>爾時，世尊告彼比丘：「云 <a class="t" id="t0567b28"></a>何，愚人！汝不信如來所說乎？如來所教無 <a class="t" id="t0567b29"></a>有虛妄，汝今乃欲求如來虛妄。」</p>
<p><a class="t-linehead" id="t-linehead0567b29"></a>時，彼比丘 <a class="t" id="t0567c01"></a>白世尊曰：「提婆達兜比丘者，有大神力， <a class="t" id="t0567c02"></a>有大威勢。云何世尊記彼一劫受罪重耶？」</p>
<a class="t" id="t0567c03"></a>
<p><a class="t-linehead" id="t-linehead0567c03"></a>佛告比丘曰：「護汝口語，勿於長夜受苦 <a class="t" id="t0567c04"></a>無量。」</p>
<p><a class="t-linehead" id="t-linehead0567c04"></a>爾時，世尊便說此偈：</p>
<a class="t" id="t0567c05"></a>
<blockquote class="gatha">
<p>「遊禪世俗通，　　至竟無解脫， <a class="t" id="t0567c06"></a><br>
不造滅盡跡，　　復還墮地獄。</p>
</blockquote>
<a class="t" id="t0567c07"></a>
<p><a class="t-linehead" id="t-linehead0567c07"></a>「若使我當見提婆達兜，身有毫釐之善法 <a class="t" id="t0567c08"></a>者，我終不記彼提婆達兜受罪一劫不可療 <a class="t" id="t0567c09"></a>治。是故，愚人！我不見提婆達兜有毫釐 <a class="t" id="t0567c10"></a>之善法，以是故，記彼提婆達兜受罪一劫不 <a class="t" id="t0567c11"></a>可療治。所以然者，提婆達兜愚癡，貪著利 <a class="t" id="t0567c12"></a>養，起染著心，作五逆惡，身壞命終，入地獄 <a class="t" id="t0567c13"></a>中。所以然者，利養心重，敗人善本，令人不 <a class="t" id="t0567c14"></a>到安隱之處！是故，諸比丘！設有利養心起， <a class="t" id="t0567c15"></a>便當求滅；若不有心，勿興想著。如是，諸 <a class="t" id="t0567c16"></a>比丘！當作是學。」</p>
<p><a class="t-linehead" id="t-linehead0567c16"></a>爾時，彼比丘從坐起，整衣 <a class="t" id="t0567c17"></a>服，禮世尊足，白世尊曰：「今自悔過，唯願 <a class="t" id="t0567c18"></a>垂恕！愚癡所致，造不善行。如來所說，無有 <a class="t" id="t0567c19"></a>二言，然我愚癡，起猶豫想。唯願世尊受我 <a class="t" id="t0567c20"></a>悔過，改往修來。」乃至再三。</p>
<p><a class="t-linehead" id="t-linehead0567c20"></a>世尊告曰：「善哉！ <a class="t" id="t0567c21"></a>比丘！悔汝所念，恕汝不及，莫於如來興 <a class="t" id="t0567c22"></a>猶豫想。今受汝悔過，後更莫作。」乃至三四。</p>
<a class="t" id="t0567c23"></a>
<p><a class="t-linehead" id="t-linehead0567c23"></a>爾時，世尊便說此偈：</p>
<a class="t" id="t0567c24"></a>
<blockquote class="gatha">
<p>「設有作重罪，　　悔過更不犯， <a class="t" id="t0567c25"></a><br>
此人應禁戒，　　拔其罪根原。」</p>
</blockquote>
<a class="t" id="t0567c26"></a>
<p><a class="t-linehead" id="t-linehead0567c26"></a>爾時，彼比丘及四部眾聞佛所說，歡喜奉行。</p>
<a class="t" id="t0567c27"></a>
<blockquote class="gatha">
<p>四種阿那含　　二心及二食 <a class="t" id="t0567c28"></a><br>
婆達二契經　　智者當覺知</p>
</blockquote>
<a class="t" id="t0567c29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
