<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea24.4">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">24.4</span> <span class="mirror-right">（四）瞿然</span>
</h1>
</div>
<p><a class="t-linehead" id="t-linehead0617b07"></a>聞如是：</p>
<p>一時，佛在舍衛國祇樹給孤獨 <a class="t" id="t0617b08"></a>園。</p>
<p><a class="t-linehead" id="t-linehead0617b08"></a>爾時，有一比丘至世尊所，頭面禮足，在 <a class="t" id="t0617b09"></a>一面坐。爾時，彼比丘白世尊曰：「頗有此色， <a class="t" id="t0617b10"></a>恒在不變易耶？久在於世，亦不移動？頗 <a class="t" id="t0617b11"></a>有痛、想、行、識，恒在不變易耶？久存於世，亦 <a class="t" id="t0617b12"></a>不移動耶？」</p>
<p><a class="t-linehead" id="t-linehead0617b12"></a>世尊告曰：「比丘！無有此色，恒在 <a class="t" id="t0617b13"></a>不變易、久存於世者，亦復無痛、想、行、識，恒 <a class="t" id="t0617b14"></a>在不變易、久存於世者。若復，比丘！當有此 <a class="t" id="t0617b15"></a>色，恒在不變易、久存於世者，則梵行之人， <a class="t" id="t0617b16"></a>不可分別。若痛、想、行、識，久存於世、不變 <a class="t" id="t0617b17"></a>易者，梵行之人，不可分別。是故，比丘！以色 <a class="t" id="t0617b18"></a>不可分別，不久存於世故、是故梵行之 <a class="t" id="t0617b19"></a>人乃能分別盡於苦本，亦無痛、想、行、識，不久 <a class="t" id="t0617b20"></a>存於世，是故梵行乃可分別盡於苦本。」</p>
<p><a class="t-linehead" id="t-linehead0617b20"></a>爾 <a class="t" id="t0617b21"></a>時，世尊取少許土，著爪上，語彼比丘曰：「云 <a class="t" id="t0617b22"></a>何，比丘！見此爪上土不？」</p>
<p><a class="t-linehead" id="t-linehead0617b22"></a>比丘對曰：「唯然，見 <a class="t" id="t0617b23"></a>已，世尊！」</p>
<p><a class="t-linehead" id="t-linehead0617b23"></a>佛告比丘：「設當有爾許色恒在 <a class="t" id="t0617b24"></a>於世者，則梵行之人不可分別得盡苦際。 <a class="t" id="t0617b25"></a>以是，比丘！以無爾許色在，便得行梵行，得 <a class="t" id="t0617b26"></a>盡苦本。所以然者，比丘當知，我昔曾為 <a class="t" id="t0617b27"></a>大王！領四天下，以法治化，統領人民，七寶 <a class="t" id="t0617b28"></a>具足。所謂七寶者，輪寶、象寶、馬寶、珠寶、玉女 <a class="t" id="t0617b29"></a>寶、居士寶、典兵寶。</p>
<p><a class="t-linehead" id="t-linehead0617b29"></a>「比丘當知，我於爾時，作 <a class="t" id="t0617c01"></a>此轉輪聖王，領四天下，有八萬四千神象， <a class="t" id="t0617c02"></a>象名菩呼。復有八萬四千羽寶之車，或用 <a class="t" id="t0617c03"></a>師子皮覆，或用狼狗皮覆者，盡懸幢高 <a class="t" id="t0617c04"></a>蓋。復有八萬四千高廣之臺，猶如天帝所居 <a class="t" id="t0617c05"></a>之處。復有八萬四千講堂，如法講堂之比。 <a class="t" id="t0617c06"></a>復有八萬四千玉女之眾，像如天女。復有 <a class="t" id="t0617c07"></a>八萬四千高廣之座，皆用金銀七寶廁間。復 <a class="t" id="t0617c08"></a>有八萬四千衣被服飾，皆是文繡柔軟。復 <a class="t" id="t0617c09"></a>有八萬四千飲食之具，味若干種。</p>
<p><a class="t-linehead" id="t-linehead0617c09"></a>「比丘當知， <a class="t" id="t0617c10"></a>我爾時乘一大象，色極白好，口有六牙，金銀 <a class="t" id="t0617c11"></a>交具，身能飛行，亦能隱形，或大、或小，象名 <a class="t" id="t0617c12"></a>菩呼。我爾時，乘一神馬，毛尾朱色，行不身 <a class="t" id="t0617c13"></a>動，金銀交飾，身能飛行，亦能隱形，或大、或 <a class="t" id="t0617c14"></a>小，馬名毛王。我於爾時，八萬四千高廣之 <a class="t" id="t0617c15"></a>臺，住一臺中，臺名須尼摩，純金所作。爾時， <a class="t" id="t0617c16"></a>我在一講堂中止宿，講堂名法說，純金所造。 <a class="t" id="t0617c17"></a>我於爾時，乘一寶羽之車，車名最勝，純金 <a class="t" id="t0617c18"></a>所造。我於爾時，將一玉女，左右使令亦如 <a class="t" id="t0617c19"></a>姊妹。我於爾時，於八萬四千高廣之座，在 <a class="t" id="t0617c20"></a>一座上，金銀、瓔珞不可稱計。我於爾時，著 <a class="t" id="t0617c21"></a>一妙服，像如天衣。所食之食，味如甘露。</p>
<p><a class="t-linehead" id="t-linehead0617c21"></a>「當 <a class="t" id="t0617c22"></a>於爾時，我作轉輪聖王，時八萬四千神象朝 <a class="t" id="t0617c23"></a>朝來至，門外多有傷害，不可稱計。我於爾 <a class="t" id="t0617c24"></a>時，便作是念：『此八萬四千神象朝朝來至，門 <a class="t" id="t0617c25"></a>外多有傷害，不可稱計。我今意中欲使分 <a class="t" id="t0617c26"></a>為二分，四萬二千朝朝來賀。』爾時，比丘！我 <a class="t" id="t0617c27"></a>作是念：『昔作何福？復作何德？今得此威 <a class="t" id="t0617c28"></a>力，乃至於是。』復作是念：『由三事因緣故，使 <a class="t" id="t0617c29"></a>我獲此福祐。云何為三？所謂惠施、慈仁、自 <a class="t" id="t0618a01"></a>守。』比丘當觀，爾時諸行永滅無餘，爾時遊 <a class="t" id="t0618a02"></a>於欲意無有厭足。所謂厭足，於賢聖戒律 <a class="t" id="t0618a03"></a>乃為厭足。云何，比丘！此色有常耶？無常耶？」</p>
<p><a class="t-linehead" id="t-linehead0618a03"></a>比 <a class="t" id="t0618a04"></a>丘對曰：「無常也。世尊！」</p>
<p><a class="t-linehead" id="t-linehead0618a04"></a>「若復無常，為變易法， <a class="t" id="t0618a05"></a>汝可得生此心，此是我許，我是彼所乎？」</p>
<p><a class="t-linehead" id="t-linehead0618a05"></a>對 <a class="t" id="t0618a06"></a>曰：「不也。世尊！」</p>
<p><a class="t-linehead" id="t-linehead0618a06"></a>「痛、想、行、識是常也？是無常耶？」</p>
<a class="t" id="t0618a07"></a>
<p><a class="t-linehead" id="t-linehead0618a07"></a>比丘對曰：「無常也。世尊！」</p>
<p><a class="t-linehead" id="t-linehead0618a07"></a>「設使無常，為變易法， <a class="t" id="t0618a08"></a>汝可得生此心，此是我許，我是彼所。」</p>
<p><a class="t-linehead" id="t-linehead0618a08"></a>對 <a class="t" id="t0618a09"></a>曰：「不也。世尊！」</p>
<p><a class="t-linehead" id="t-linehead0618a09"></a>「是故，比丘！諸所有色，過去、當 <a class="t" id="t0618a10"></a>來、今現在者。若大、若小。若好、若醜，若遠、若近， <a class="t" id="t0618a11"></a>此色亦非我所，我亦非彼所，此是智者之 <a class="t" id="t0618a12"></a>所學也。諸所有痛，過去、當來、今現在，若遠、 <a class="t" id="t0618a13"></a>若近，此痛亦非我所，我亦非彼所。如是智 <a class="t" id="t0618a14"></a>者之所覺知。比丘當作是觀，若聲聞之人， <a class="t" id="t0618a15"></a>厭患於眼，厭患於色，厭患眼識，若緣眼生 <a class="t" id="t0618a16"></a>苦樂，亦復厭患。亦厭患於耳，厭於聲，厭 <a class="t" id="t0618a17"></a>於耳識，若依耳識生苦樂者，亦復厭患。鼻、 <a class="t" id="t0618a18"></a>舌、身、意、法亦復厭患，若依意生苦樂者，亦 <a class="t" id="t0618a19"></a>復厭患。已厭患，便解脫；已解脫，便得解脫之 <a class="t" id="t0618a20"></a>智：生死已盡，梵行已立，所作已辦，更不復受 <a class="t" id="t0618a21"></a>有，如實知之。」</p>
<p><a class="t-linehead" id="t-linehead0618a21"></a>爾時，彼比丘得世尊如是之 <a class="t" id="t0618a22"></a>教，在閑靜之處，思惟自修，所以族姓子， <a class="t" id="t0618a23"></a>剃除鬚髮，著三法衣，離家修無上梵行： <a class="t" id="t0618a24"></a>生死已盡，梵行已立，所作已辦，更不復受有， <a class="t" id="t0618a25"></a>如實知之。是彼比丘便成阿羅漢。</p>
<p><a class="t-linehead" id="t-linehead0618a25"></a>爾時，彼 <a class="t" id="t0618a26"></a>比丘聞佛所說，歡喜奉行。</p>
<a class="t" id="t0618a27"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
