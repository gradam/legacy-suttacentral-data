<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea24.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">24.7</span> <span class="mirror-right">（七）現在前</span>
</h1>
</div>
<p><a class="t-linehead" id="t-linehead0626a25"></a>聞如是：</p>
<p>一時，佛在舍衛國祇樹給孤獨 <a class="t" id="t0626a26"></a>園。</p>
<p><a class="t-linehead" id="t-linehead0626a26"></a>爾時，世尊告諸比丘：「有三事現在前，爾 <a class="t" id="t0626a27"></a>時善男子、善女人獲福無量。云何為三？信 <a class="t" id="t0626a28"></a>現在前，善男子、善女人獲福無量。若財現 <a class="t" id="t0626a29"></a>在前，爾時善男子、善女人獲福無量。若復 <a class="t" id="t0626b01"></a>持梵行現在前，爾時善男子、善女人獲福 <a class="t" id="t0626b02"></a>無量。是謂，比丘！有此三事現在前，獲福無 <a class="t" id="t0626b03"></a>量。」</p>
<p><a class="t-linehead" id="t-linehead0626b03"></a>爾時，世尊便說此偈：</p>
<a class="t" id="t0626b04"></a>
<blockquote class="gatha">
<p>「信財梵難得，　　受者持戒人， <a class="t" id="t0626b05"></a><br>
覺此三事已，　　智者隨時施。 <a class="t" id="t0626b06"></a><br>
長夜獲安隱，　　諸天恒扶將， <a class="t" id="t0626b07"></a><br>
在彼自娛樂，　　五欲無厭足。</p>
</blockquote>
<a class="t" id="t0626b08"></a>
<p><a class="t-linehead" id="t-linehead0626b08"></a>「以是，諸比丘！若善男子、善女人，當求方便， <a class="t" id="t0626b09"></a>成此三法。如是，諸比丘！當作是學。」</p>
<p><a class="t-linehead" id="t-linehead0626b09"></a>爾時，諸 <a class="t" id="t0626b10"></a>比丘聞佛所說，歡喜奉行。</p>
<a class="t" id="t0626b11"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
