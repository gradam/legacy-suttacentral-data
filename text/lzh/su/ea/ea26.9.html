<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea26.9">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left">26.9</span> <span class="mirror-right">（九）舍利</span>
</h1>
</div>
<p><a class="t-linehead" id="t-linehead0639a12"></a>聞如是：</p>
<p>一時，佛在舍衛國祇樹給孤獨 <a class="t" id="t0639a13"></a>園。</p>
<p><a class="t-linehead" id="t-linehead0639a13"></a>爾時，世尊與大比丘眾五百人俱。爾時，世 <a class="t" id="t0639a14"></a>尊欲詣羅閱城夏坐，舍利弗亦欲詣羅閱 <a class="t" id="t0639a15"></a>城夏坐，千二百五十弟子皆欲詣羅閱城 <a class="t" id="t0639a16"></a>夏坐，然舍利弗、目揵連夏坐竟，當取涅槃。</p>
<a class="t" id="t0639a17"></a>
<p><a class="t-linehead" id="t-linehead0639a17"></a>爾時，世尊將諸比丘、舍利弗、目揵連等，遊羅 <a class="t" id="t0639a18"></a>閱城迦蘭陀竹園，受夏坐已。爾時，世尊告 <a class="t" id="t0639a19"></a>舍利弗：「今千二百五十弟子，為汝等在此 <a class="t" id="t0639a20"></a>夏坐，然舍利弗、目揵連比丘當取滅度。云何， <a class="t" id="t0639a21"></a>舍利弗！堪任與諸比丘說妙法乎？我今脊 <a class="t" id="t0639a22"></a>痛，欲小止息。」</p>
<p><a class="t-linehead" id="t-linehead0639a22"></a>舍利弗對曰：「如是。世尊！」</p>
<p><a class="t-linehead" id="t-linehead0639a22"></a>爾時， <a class="t" id="t0639a23"></a>世尊躬襞僧迦利，右脇著地，脚脚相累， <a class="t" id="t0639a24"></a>計意在明。</p>
<p><a class="t-linehead" id="t-linehead0639a24"></a>爾時，尊者舍利弗告諸比丘：「我 <a class="t" id="t0639a25"></a>初受戒時，以經半月，得四辯才而作證， <a class="t" id="t0639a26"></a>義理具足。我今當說之，分別其義，使汝等 <a class="t" id="t0639a27"></a>知，布現分別之。諦聽！善思念之。」</p>
<p><a class="t-linehead" id="t-linehead0639a27"></a>諸比丘對 <a class="t" id="t0639a28"></a>曰：「如是。」是時，諸比丘從舍利弗受教。</p>
<p><a class="t-linehead" id="t-linehead0639a28"></a>舍利 <a class="t" id="t0639a29"></a>弗告曰：「何等是四辯才？我得證者所謂義辯； <a class="t" id="t0639b01"></a>我由此得證所謂法辯；我由此得證所謂 <a class="t" id="t0639b02"></a>應辯；我由此得證所謂自辯。我今當廣 <a class="t" id="t0639b03"></a>分別其義。若當四部之眾有狐疑者，我今 <a class="t" id="t0639b04"></a>現在，可問其義。若復，諸賢！於四禪有狐疑 <a class="t" id="t0639b05"></a>者，若復，諸賢！於四等心有狐疑者，可問 <a class="t" id="t0639b06"></a>我，今當說之。設復，諸賢！於四意斷有狐 <a class="t" id="t0639b07"></a>疑者，可問我義，我今當說。四神足、四意止、 <a class="t" id="t0639b08"></a>四諦，有狐疑者，便來問我義，我今當說之。 <a class="t" id="t0639b09"></a>今不問者，後悔無益！我今唯有世尊、無所 <a class="t" id="t0639b10"></a>著、等正覺所有深法，所行眾事，亦問我義， <a class="t" id="t0639b11"></a>我當說之，後勿有悔。」</p>
<p><a class="t-linehead" id="t-linehead0639b11"></a>是時，尊者大目揵連 <a class="t" id="t0639b12"></a>到時，著衣持鉢，欲入羅閱城乞食。是時，執 <a class="t" id="t0639b13"></a>杖梵志遙見目連來，各各相詣謂曰：「此是 <a class="t" id="t0639b14"></a>沙門瞿曇弟子中，無有出此人上，我等盡 <a class="t" id="t0639b15"></a>共圍已，而取打殺。」</p>
<p><a class="t-linehead" id="t-linehead0639b15"></a>是時，彼梵志便共圍捉，各 <a class="t" id="t0639b16"></a>以瓦石打殺而便捨去，身體無處不遍，骨 <a class="t" id="t0639b17"></a>肉爛盡，酷痛苦惱，不可稱計。</p>
<p><a class="t-linehead" id="t-linehead0639b17"></a>是時，大目揵連 <a class="t" id="t0639b18"></a>而作是念：「此諸梵志圍我取打，骨肉爛盡，捨 <a class="t" id="t0639b19"></a>我而去。我今身體無處不痛，極患疼痛， <a class="t" id="t0639b20"></a>又無氣力可還至園，我今可以神足還 <a class="t" id="t0639b21"></a>至精舍。」是時，目連即以神足還至精舍，到 <a class="t" id="t0639b22"></a>舍利弗所，在一面坐。</p>
<p><a class="t-linehead" id="t-linehead0639b22"></a>是時，尊者大目揵連 <a class="t" id="t0639b23"></a>語舍利弗言：「此執杖梵志圍我取打，骨肉 <a class="t" id="t0639b24"></a>爛盡，身體疼痛，實不可堪，我今欲取般涅 <a class="t" id="t0639b25"></a>槃，故來辭汝。」</p>
<p><a class="t-linehead" id="t-linehead0639b25"></a>時舍利弗言：「世尊弟子之中，神 <a class="t" id="t0639b26"></a>足第一，有大威力，何故不以神足而避乎？」</p>
<a class="t" id="t0639b27"></a>
<p><a class="t-linehead" id="t-linehead0639b27"></a>目連報言：「我本所造行極為深重，要索受 <a class="t" id="t0639b28"></a>報，終不可避，非是空中而受此報。然我 <a class="t" id="t0639b29"></a>今日身極患疼痛，故來辭汝，取般涅槃。」</p>
<p><a class="t-linehead" id="t-linehead0639b29"></a>舍 <a class="t" id="t0639c01"></a>利弗言：「諸有比丘、比丘尼修四神足，多廣演 <a class="t" id="t0639c02"></a>其義，若彼人意中欲住劫、過劫，乃至不滅 <a class="t" id="t0639c03"></a>度，何以不住而滅度乎？」</p>
<p><a class="t-linehead" id="t-linehead0639c03"></a>目連報言：「如是，舍利 <a class="t" id="t0639c04"></a>弗！如來言：『若比丘、比丘尼修四神足，欲住 <a class="t" id="t0639c05"></a>壽經劫者，亦可得耳。』但如來住劫住者，我 <a class="t" id="t0639c06"></a>亦住耳。但今日世尊不久當取般涅槃，眾 <a class="t" id="t0639c07"></a>生之類壽命極短，又我不忍見世尊取般 <a class="t" id="t0639c08"></a>涅槃。然我身體極為疼痛，欲取般涅槃。」</p>
<p><a class="t-linehead" id="t-linehead0639c08"></a>爾 <a class="t" id="t0639c09"></a>時，舍利弗語目連言：「汝今小停，我當先取 <a class="t" id="t0639c10"></a>滅度。」是時，目連默然不對。</p>
<p><a class="t-linehead" id="t-linehead0639c10"></a>是時，舍利弗往至 <a class="t" id="t0639c11"></a>世尊所，頭面禮足，在一面坐。時，舍利弗白 <a class="t" id="t0639c12"></a>世尊言：「我今欲取滅度，唯願聽許。」</p>
<p><a class="t-linehead" id="t-linehead0639c12"></a>是時，世 <a class="t" id="t0639c13"></a>尊默然不對。時舍利弗再三白世尊言：「我 <a class="t" id="t0639c14"></a>今正是時，欲取般涅槃。」</p>
<p><a class="t-linehead" id="t-linehead0639c14"></a>是時，世尊告舍利 <a class="t" id="t0639c15"></a>弗：「汝今何故不住一劫，乃過一劫？」</p>
<p><a class="t-linehead" id="t-linehead0639c15"></a>舍利弗 <a class="t" id="t0639c16"></a>白世尊言：「我躬從世尊聞，躬自承受，眾生 <a class="t" id="t0639c17"></a>之類受命極短，極壽不過百歲，以眾生命 <a class="t" id="t0639c18"></a>短，故如來壽亦短。若當如來住壽一劫者， <a class="t" id="t0639c19"></a>我當亦住壽一劫。」</p>
<p><a class="t-linehead" id="t-linehead0639c19"></a>世尊告曰：「如舍利弗言， <a class="t" id="t0639c20"></a>以眾生命短，故如來壽亦短，然復此事亦 <a class="t" id="t0639c21"></a>不可論。所以然者，過去久遠阿僧祇劫，有 <a class="t" id="t0639c22"></a>佛名善念誓願如來、至真、等正覺，出現於 <a class="t" id="t0639c23"></a>世。當於爾時，人壽八萬歲，無有中夭者。彼 <a class="t" id="t0639c24"></a>善念誓願如來當成佛時，即其日便化作 <a class="t" id="t0639c25"></a>無量佛，立無量眾生在三乘行，有在不退 <a class="t" id="t0639c26"></a>轉地住者；復立無量眾生在四姓家；復立 <a class="t" id="t0639c27"></a>無量眾生在四天王宮、艶天、兜術天、化自 <a class="t" id="t0639c28"></a>在天、他化自在天、梵迦夷天、欲天、色天、無 <a class="t" id="t0639c29"></a>色天，亦於其日，於無餘涅槃界而般涅槃。 <a class="t" id="t0640a01"></a>而今舍利弗言：『以眾生壽短，故如來壽命亦 <a class="t" id="t0640a02"></a>短。』云何，舍利弗！而作是說：『如來當住一劫， <a class="t" id="t0640a03"></a>至一劫，我亦當住一劫，至一劫。』然復眾生， <a class="t" id="t0640a04"></a>不能知如來壽命長短。舍利弗當知，如來 <a class="t" id="t0640a05"></a>有四不可思議事，非小乘所能知。云何為 <a class="t" id="t0640a06"></a>四？世不可思議，眾生不可思議，龍不可思 <a class="t" id="t0640a07"></a>議，佛土境界不可思議。是謂，舍利弗！有四不 <a class="t" id="t0640a08"></a>可思議。」</p>
<p><a class="t-linehead" id="t-linehead0640a08"></a>舍利弗言：「如是，世尊！有四不可思 <a class="t" id="t0640a09"></a>議，世界、眾生、龍宮、佛土實不可思議。然長夜 <a class="t" id="t0640a10"></a>恒有此念：『釋迦文佛終不住一劫。』又復諸 <a class="t" id="t0640a11"></a>天來至我所，而語我言：『釋迦文佛不久在 <a class="t" id="t0640a12"></a>世，年向八十，然今世尊不久當取涅槃。』我 <a class="t" id="t0640a13"></a>今不堪見世尊取般涅槃。又我躬從如來 <a class="t" id="t0640a14"></a>聞此語：『諸過去、當來、今現在，諸佛上足弟子 <a class="t" id="t0640a15"></a>先取般涅槃，然後佛取般涅槃；又最後弟子 <a class="t" id="t0640a16"></a>亦先取般涅槃，然後世尊不久當取滅度。』 <a class="t" id="t0640a17"></a>唯願世尊聽取滅度。」</p>
<p><a class="t-linehead" id="t-linehead0640a17"></a>世尊告曰：「今正是時。」</p>
<a class="t" id="t0640a18"></a>
<p><a class="t-linehead" id="t-linehead0640a18"></a>舍利弗即住如來前坐，正身正意，繫念在 <a class="t" id="t0640a19"></a>前，而入初禪；從初禪起，入二禪；從二禪 <a class="t" id="t0640a20"></a>起，復入三禪；從三禪起，復入四禪；從四禪 <a class="t" id="t0640a21"></a>起，復入空處、識處、不用處、有想無想處，從有 <a class="t" id="t0640a22"></a>想無想起，入滅盡定；從滅盡定起，入有想 <a class="t" id="t0640a23"></a>無想處；從有想無想起，入不用處、識處、空 <a class="t" id="t0640a24"></a>處；從空處起，入第四禪；從第四禪起，入 <a class="t" id="t0640a25"></a>三禪；從第三禪起，入第二禪；從第二禪 <a class="t" id="t0640a26"></a>起，入初禪；從初禪起，入第二禪；從第二禪 <a class="t" id="t0640a27"></a>起，入第三禪；從第三禪起，入第四禪。時，尊 <a class="t" id="t0640a28"></a>者舍利弗從四禪起已，告諸比丘：「此名師 <a class="t" id="t0640a29"></a>子奮迅三昧。」</p>
<p><a class="t-linehead" id="t-linehead0640a29"></a>是時，諸比丘 <span class="corr" title="[歡&gt;歎]">歎</span> 未曾有：「甚奇！甚 <a class="t" id="t0640b01"></a>特！尊者舍利弗入三昧，速疾乃爾。」</p>
<p><a class="t-linehead" id="t-linehead0640b01"></a>爾時，舍利 <a class="t" id="t0640b02"></a>弗即從坐起，頭面禮世尊足，便退而去。</p>
<p><a class="t-linehead" id="t-linehead0640b02"></a>當 <a class="t" id="t0640b03"></a>於爾時，眾多比丘從舍利弗後。時舍利弗還 <a class="t" id="t0640b04"></a>顧語：「諸賢！各欲所至？」</p>
<p><a class="t-linehead" id="t-linehead0640b04"></a>眾多比丘報曰：「我等欲 <a class="t" id="t0640b05"></a>得供養尊者舍利。」</p>
<p><a class="t-linehead" id="t-linehead0640b05"></a>舍利弗言：「止！止！諸賢！此 <a class="t" id="t0640b06"></a>則為供養已。吾自有沙彌，足得供養我 <a class="t" id="t0640b07"></a>耳。汝等各還所在，思惟道化，善修梵行，盡 <a class="t" id="t0640b08"></a>於苦際。如來出世，甚難可遇，時時乃出，猶 <a class="t" id="t0640b09"></a>優曇鉢華時時乃出。如來亦復如是，億劫乃 <a class="t" id="t0640b10"></a>出。人身亦復難剋，有信成就亦復難得，欲 <a class="t" id="t0640b11"></a>求出家學如來法亦復難得。一切諸行欲 <a class="t" id="t0640b12"></a>使不滅盡，此亦難得；滅於愛欲永盡無 <a class="t" id="t0640b13"></a>餘，滅盡涅槃。今有四法本末，如來之所說。 <a class="t" id="t0640b14"></a>云何為四？一切諸行無常，是謂初法本末，如 <a class="t" id="t0640b15"></a>來之所說。一切諸行苦，是謂第二法本末，如 <a class="t" id="t0640b16"></a>來之所說。一切諸行無我，是謂第三法本末， <a class="t" id="t0640b17"></a>如來之所說。涅槃為永寂，是謂第四法本 <a class="t" id="t0640b18"></a>末，如來之所說。是謂，諸賢！四法本末，如來之 <a class="t" id="t0640b19"></a>所說。」</p>
<p><a class="t-linehead" id="t-linehead0640b19"></a>爾時，諸比丘咸共墮淚：「今舍利弗滅度， <a class="t" id="t0640b20"></a>何速乃爾。」</p>
<p><a class="t-linehead" id="t-linehead0640b20"></a>爾時，尊者舍利弗告諸比丘：「止！ <a class="t" id="t0640b21"></a>止！諸賢！慎莫愁憂，變易之法，欲使不變易 <a class="t" id="t0640b22"></a>者，此事不然。須彌山王尚有無常之變，況 <a class="t" id="t0640b23"></a>復芥子之體，舍利弗比丘而免此患乎？如來 <a class="t" id="t0640b24"></a>金剛之身，不久亦當取般涅槃，何況我身？然 <a class="t" id="t0640b25"></a>汝等各修其法行，得盡苦際。」</p>
<p><a class="t-linehead" id="t-linehead0640b25"></a>是時，尊者舍 <a class="t" id="t0640b26"></a>利弗往詣精舍。到已，收攝衣鉢，出於竹園， <a class="t" id="t0640b27"></a>往詣本生住處。是時，尊者舍利弗漸漸乞食 <a class="t" id="t0640b28"></a>至摩瘦國。爾時，尊者舍利弗遊於摩瘦本生 <a class="t" id="t0640b29"></a>之處，身遇疾病，極為苦痛。時，唯有均頭沙 <a class="t" id="t0640c01"></a>彌供養，目下除去不淨，供給清淨。</p>
<p><a class="t-linehead" id="t-linehead0640c01"></a>是時，釋 <a class="t" id="t0640c02"></a>提桓因知舍利弗心中所念，譬如力士 <a class="t" id="t0640c03"></a>屈申臂頃，從三十三天沒不現，來至舍 <a class="t" id="t0640c04"></a>利弗精舍中。至已，頭面禮足，復以兩手摩 <a class="t" id="t0640c05"></a>舍利弗足，自稱姓名，而作是說：「我是天王 <a class="t" id="t0640c06"></a>帝釋。」</p>
<p><a class="t-linehead" id="t-linehead0640c06"></a>舍利弗言：「快哉！天帝！受命無窮。」</p>
<p><a class="t-linehead" id="t-linehead0640c06"></a>釋提 <a class="t" id="t0640c07"></a>桓因報言：「我今欲供養尊者舍利。」</p>
<p><a class="t-linehead" id="t-linehead0640c07"></a>時舍利 <a class="t" id="t0640c08"></a>弗報言：「止！止！天帝！此則為供養已，諸天清 <a class="t" id="t0640c09"></a>淨，阿須輪、龍、鬼及諸天之眾。我今自有沙 <a class="t" id="t0640c10"></a>彌，足堪使令。」</p>
<p><a class="t-linehead" id="t-linehead0640c10"></a>時，釋提桓因再三白舍利弗 <a class="t" id="t0640c11"></a>言：「我今欲作福業，莫見違願，今欲供養 <a class="t" id="t0640c12"></a>尊者舍利。」是時，舍利弗默然不對。時，釋提 <a class="t" id="t0640c13"></a>桓因躬自除糞，不辭謙苦。</p>
<p><a class="t-linehead" id="t-linehead0640c13"></a>是時，尊者舍利弗 <a class="t" id="t0640c14"></a>即以其夜而般涅槃。是時，此地六變震動， <a class="t" id="t0640c15"></a>有大音聲，雨諸天華，作倡伎樂，諸天側塞 <a class="t" id="t0640c16"></a>虛空，神妙諸天亦散拘牟頭華，或以栴檀雜 <a class="t" id="t0640c17"></a>碎之香而散其上。時，舍利弗已取滅度，諸 <a class="t" id="t0640c18"></a>天皆在空中，悲號啼哭，不能自勝，虛空之 <a class="t" id="t0640c19"></a>中，欲天、色天、無色天，悉共墮淚，亦如春月 <a class="t" id="t0640c20"></a>細雨和暢。爾時，亦復如是。「今尊者舍利弗取 <a class="t" id="t0640c21"></a>般涅槃，何其速哉。」</p>
<p><a class="t-linehead" id="t-linehead0640c21"></a>是時，釋提桓因集一切眾 <a class="t" id="t0640c22"></a>香，而耶維尊者舍利弗身，種種供養已，而收 <a class="t" id="t0640c23"></a>舍利及衣鉢，而付均頭沙彌，又告之曰：「此是 <a class="t" id="t0640c24"></a>汝師舍利及衣鉢，往奉世尊。到已，以此因 <a class="t" id="t0640c25"></a>緣，具白世尊，若有所說者，便奉行之。」</p>
<p><a class="t-linehead" id="t-linehead0640c25"></a>是 <a class="t" id="t0640c26"></a>時，均頭報言：「如是，拘翼！」</p>
<p><a class="t-linehead" id="t-linehead0640c26"></a>是時，均頭沙彌捉衣、 <a class="t" id="t0640c27"></a>持鉢及舍利，往至阿難所，白阿難曰：「我 <a class="t" id="t0640c28"></a>師已取滅度，今持舍利、衣鉢來，用上世 <a class="t" id="t0640c29"></a>尊！」</p>
<p><a class="t-linehead" id="t-linehead0640c29"></a>時阿難見已，即墮淚而作是語：「汝亦來 <a class="t" id="t0641a01"></a>共至世尊所，以此因緣，共白世尊。若世尊 <a class="t" id="t0641a02"></a>有所說，我等常奉行之。」</p>
<p><a class="t-linehead" id="t-linehead0641a02"></a>均頭報言：「如是，尊 <a class="t" id="t0641a03"></a>者！」</p>
<p><a class="t-linehead" id="t-linehead0641a03"></a>是時，阿難將均頭沙彌至世尊所，頭面 <a class="t" id="t0641a04"></a>禮足，白世尊曰：「此均頭沙彌來至我所，白 <a class="t" id="t0641a05"></a>我言：『我師已滅度，今持衣鉢來奉上如 <a class="t" id="t0641a06"></a>來。』我今日心意煩惱，志性迷惑，莫知東西， <a class="t" id="t0641a07"></a>聞尊者舍利弗取般涅槃，悵然傷心。」</p>
<p><a class="t-linehead" id="t-linehead0641a07"></a>世尊 <a class="t" id="t0641a08"></a>告曰：「云何，阿難！舍利弗比丘用戒身般涅 <a class="t" id="t0641a09"></a>槃乎？」</p>
<p><a class="t-linehead" id="t-linehead0641a09"></a>阿難對曰：「非也。世尊！」</p>
<p><a class="t-linehead" id="t-linehead0641a09"></a>世尊告曰：「云何，阿 <a class="t" id="t0641a10"></a>難！用定身、慧身、解脫所見身，而取滅度 <a class="t" id="t0641a11"></a>乎？」</p>
<p><a class="t-linehead" id="t-linehead0641a11"></a>阿難白佛言：「舍利弗比丘不用戒身、定 <a class="t" id="t0641a12"></a>身、慧身、解脫身、解脫所見身，而取滅度，但 <a class="t" id="t0641a13"></a>舍利弗比丘恒喜教化，說法無厭足，與諸比 <a class="t" id="t0641a14"></a>丘教誡，亦無厭足。我今憶此舍利弗深恩 <a class="t" id="t0641a15"></a>過多，是以愁悒耳。」</p>
<p><a class="t-linehead" id="t-linehead0641a15"></a>世尊告曰：「止！止！阿難！莫 <a class="t" id="t0641a16"></a>懷愁憂，不常之物，欲使恒在者，此事不 <a class="t" id="t0641a17"></a>然。夫生有死。云何，阿難！過去諸佛盡非滅 <a class="t" id="t0641a18"></a>度乎？譬如燈炷，油盡即滅。如從寶藏、 <a class="t" id="t0641a19"></a>定光至今七佛及弟子眾，盡非般涅槃乎？ <a class="t" id="t0641a20"></a>如是辟支佛審諦、高稱、遠聞、尼嗟優尼般嗟 <a class="t" id="t0641a21"></a>伽羅，優般伽羅，爾許辟支佛盡非滅度乎？賢 <a class="t" id="t0641a22"></a>劫之初，大國聖王名曰善悅摩訶提婆，如是 <a class="t" id="t0641a23"></a>轉輪聖王今為所在，豈非盡非般涅槃乎？」</p>
<a class="t" id="t0641a24"></a>
<p><a class="t-linehead" id="t-linehead0641a24"></a>爾時，世尊便說此偈：</p>
<a class="t" id="t0641a25"></a>
<blockquote class="gatha">
<p>「一切行無常，　　生者當有死， <a class="t" id="t0641a26"></a><br>
不生不復滅，　　此滅最第一。」</p>
</blockquote>
<a class="t" id="t0641a27"></a>
<p class="endsection"><span class="t-juanname">增壹阿含經卷第十八</span></p>
<a class="t" id="t0641b01"></a> <a class="t" id="t0641b02"></a> <a class="t" id="t0641b03"></a>
<p class="suttainfo"><span class="t-juanname">增壹阿含經卷第十九</span> <a class="t" id="t0641b04"></a> <a class="t" id="t0641b05"></a><br>
<span class="t-byline">東晉罽賓三藏瞿曇僧伽提婆譯</span><br>
<a class="t" id="t0641b06"></a>四意斷品第二十六之餘</p>
<a class="t" id="t0641b07"></a>
<p><a class="t-linehead" id="t-linehead0641b07"></a>世尊告阿難曰：「汝今授舍利弗舍利來。」</p>
<p><a class="t-linehead" id="t-linehead0641b07"></a>阿 <a class="t" id="t0641b08"></a>難對曰：「如是。世尊！」是時，阿難即授舍利在 <a class="t" id="t0641b09"></a>世尊手。</p>
<p><a class="t-linehead" id="t-linehead0641b09"></a>爾時，世尊手執舍利已，告諸比丘： <a class="t" id="t0641b10"></a>「今此是舍利弗比丘舍利，智慧聰明高才之 <a class="t" id="t0641b11"></a>智。若干種智，智不可窮，智無涯底，智有速 <a class="t" id="t0641b12"></a>疾之智，有輕便之智，有利機之智，有甚深 <a class="t" id="t0641b13"></a>之智，有審諦之智，少欲知足，樂閑靜之處， <a class="t" id="t0641b14"></a>有猛勇意，所為不亂，無怯弱心，能有所 <a class="t" id="t0641b15"></a>忍，除去惡法，體性柔和，不好鬪訟，恒修精 <a class="t" id="t0641b16"></a>進，行三昧，習智慧，念解脫，修行解脫所 <a class="t" id="t0641b17"></a>知見身。比丘當知，猶如大樹而無其枝，然 <a class="t" id="t0641b18"></a>今日比丘僧，如來是大樹，舍利弗比丘而取 <a class="t" id="t0641b19"></a>滅度，似樹無枝。若舍利弗所遊之方，彼方 <a class="t" id="t0641b20"></a>便遇大幸云：『舍利弗在彼方止。』所以然 <a class="t" id="t0641b21"></a>者，舍利弗比丘能與外道異學共議論，無 <a class="t" id="t0641b22"></a>不降伏者。」</p>
<p><a class="t-linehead" id="t-linehead0641b22"></a>是時，大目揵連聞舍利弗滅度， <a class="t" id="t0641b23"></a>即以神足，至世尊所，頭面禮足，在一面住。 <a class="t" id="t0641b24"></a>爾時，大目揵連白世尊曰：「舍利弗比丘今 <a class="t" id="t0641b25"></a>已滅度，我今辭世尊，欲取滅度。」</p>
<p><a class="t-linehead" id="t-linehead0641b25"></a>爾時，世 <a class="t" id="t0641b26"></a>尊默然不對。如是再三白世尊曰：「我欲取 <a class="t" id="t0641b27"></a>滅度。」爾時，世尊亦復默然不報。</p>
<p><a class="t-linehead" id="t-linehead0641b27"></a>爾時，目連 <a class="t" id="t0641b28"></a>以見世尊默然不報，即禮世尊足，便退而 <a class="t" id="t0641b29"></a>去。還詣精舍，收攝衣鉢，出羅閱城，自往本 <a class="t" id="t0641c01"></a>生處。爾時，有眾多比丘從尊者目連後。是 <a class="t" id="t0641c02"></a>時，眾多比丘共目連到摩瘦村，在彼遊化， <a class="t" id="t0641c03"></a>身抱重患。</p>
<p><a class="t-linehead" id="t-linehead0641c03"></a>是時，目連躬自露地敷座而坐，而 <a class="t" id="t0641c04"></a>入初禪；從初禪起，入第二禪；從第二禪起， <a class="t" id="t0641c05"></a>入第三禪；從第三禪起，入第四禪；從第四 <a class="t" id="t0641c06"></a>禪起，入空處；從空處起，入識處；從識處 <a class="t" id="t0641c07"></a>起，入不用處；從不用處起，入有想無想處； <a class="t" id="t0641c08"></a>從有想無想處起，入火光三昧；從火光三 <a class="t" id="t0641c09"></a>昧起，入水光三昧；從水光三昧起，入滅盡 <a class="t" id="t0641c10"></a>定；從滅盡定起，入水光三昧；從水光三昧 <a class="t" id="t0641c11"></a>起，入火光三昧；從火光三昧起，入有想無 <a class="t" id="t0641c12"></a>想定；從有想無想定起，入不用處；從不用 <a class="t" id="t0641c13"></a>處起，入識處、空處、四禪、三禪、二禪、初禪。從初 <a class="t" id="t0641c14"></a>禪起，飛在空中，坐臥經行，身上出火，身下 <a class="t" id="t0641c15"></a>出水，或身下出火，身上出水，作十八變，神 <a class="t" id="t0641c16"></a>足變化。</p>
<p><a class="t-linehead" id="t-linehead0641c16"></a>是時，尊者大目揵連還下就座，結跏 <a class="t" id="t0641c17"></a>趺坐，正身正意，繫念在前，復入初禪；從初 <a class="t" id="t0641c18"></a>禪起，入第二禪；從第二禪起，入第三禪；從 <a class="t" id="t0641c19"></a>第三禪起，入第四禪；從第四禪起，入空處； <a class="t" id="t0641c20"></a>從空處起，入識處；從識處起，入不用處， <a class="t" id="t0641c21"></a>從不用處起，入有想無想處；從有想無想 <a class="t" id="t0641c22"></a>處起，入火光三昧；從火光三昧起，入水光 <a class="t" id="t0641c23"></a>三昧；從水光三昧起，入滅盡定；從滅盡定 <a class="t" id="t0641c24"></a>起，還入水光、火光、有想無想處、不用處、識 <a class="t" id="t0641c25"></a>處、空處、四禪、三禪、二禪、初禪。復從初禪起， <a class="t" id="t0641c26"></a>入第二禪；從第二禪起，入第三禪；從第三 <a class="t" id="t0641c27"></a>禪起，入第四禪；從第四禪起，尋時取滅度。 <a class="t" id="t0641c28"></a>爾時，大目揵連已取滅度。</p>
<p><a class="t-linehead" id="t-linehead0641c28"></a>是時，此地極大震 <a class="t" id="t0641c29"></a>動，諸天各各相告來下，省覲大目揵連，持 <a class="t" id="t0642a01"></a>用供養尊德，或以種種香華來供養者，諸 <a class="t" id="t0642a02"></a>天在空中作倡伎樂，彈琴、歌舞用供養 <a class="t" id="t0642a03"></a>尊者目揵連上。</p>
<p><a class="t-linehead" id="t-linehead0642a03"></a>爾時，尊者大目揵連已取滅 <a class="t" id="t0642a04"></a>度。是時，那羅陀村中一由旬內，諸天側滿 <a class="t" id="t0642a05"></a>其中。爾時，復有眾多比丘持種種香華，散 <a class="t" id="t0642a06"></a>尊者目揵連尸上。</p>
<p><a class="t-linehead" id="t-linehead0642a06"></a>爾時，世尊從羅閱城漸漸 <a class="t" id="t0642a07"></a>乞食，將五百比丘，人中遊化，往詣那羅陀 <a class="t" id="t0642a08"></a>村，五百比丘俱。爾時，舍利弗、目連取滅度 <a class="t" id="t0642a09"></a>未久。爾時，世尊在露地而坐，默然察諸比 <a class="t" id="t0642a10"></a>丘已，默然觀諸比丘已，告諸比丘：「我今觀 <a class="t" id="t0642a11"></a>此眾人中，大有 <span class="corr" title="[捐&gt;損]">損</span> 減。所以然者，今此眾 <a class="t" id="t0642a12"></a>中無有舍利弗、目揵連比丘。若舍利弗、目揵 <a class="t" id="t0642a13"></a>連所遊之方，彼方便為不空。聞舍利弗、目 <a class="t" id="t0642a14"></a>揵連今在此一方。所以然者，舍利弗、目揵 <a class="t" id="t0642a15"></a>連比丘堪任降此外道。」</p>
<p><a class="t-linehead" id="t-linehead0642a15"></a>爾時，世尊告諸比 <a class="t" id="t0642a16"></a>丘：「諸佛所造甚奇！甚特！有此二智慧、神足弟 <a class="t" id="t0642a17"></a>子取般涅槃，然如來無有愁憂。正使過去 <a class="t" id="t0642a18"></a>恒沙如來，亦復有此智慧、神足弟子，正使當 <a class="t" id="t0642a19"></a>來諸佛出世，亦當有此智慧、神足弟子。比 <a class="t" id="t0642a20"></a>丘當知，世間有二施業。云何為二？所謂財 <a class="t" id="t0642a21"></a>施、法施。比丘當知，若論財施者，當從舍利 <a class="t" id="t0642a22"></a>弗、目連比丘求；若欲求法施者，當從我求 <a class="t" id="t0642a23"></a>之。所以然者，我今如來無有財施，汝等今 <a class="t" id="t0642a24"></a>日可供養舍利弗、目揵連比丘舍利。」</p>
<p><a class="t-linehead" id="t-linehead0642a24"></a>爾時，阿 <a class="t" id="t0642a25"></a>難白佛言：「云何得供養舍利弗、目揵連舍 <a class="t" id="t0642a26"></a>利？」</p>
<p><a class="t-linehead" id="t-linehead0642a26"></a>世尊告曰：「當集種種香華，於四衢道頭， <a class="t" id="t0642a27"></a>起四寺偷婆。所以然者，若有起寺，此人 <a class="t" id="t0642a28"></a>有四種應起偷婆。云何為四？轉輪聖王 <a class="t" id="t0642a29"></a>應起偷婆，漏盡阿羅漢應起偷婆，辟支佛 <a class="t" id="t0642b01"></a>應起偷婆，如來應起偷婆。」</p>
<p><a class="t-linehead" id="t-linehead0642b01"></a>是時，阿難白 <a class="t" id="t0642b02"></a>世尊曰：「有何因緣如來應起偷婆？復有 <a class="t" id="t0642b03"></a>何因緣辟支佛、漏盡阿羅漢、轉輪聖王應 <a class="t" id="t0642b04"></a>起偷婆？」</p>
<p><a class="t-linehead" id="t-linehead0642b04"></a>世尊告曰：「汝今當知，轉輪聖王加 <a class="t" id="t0642b05"></a>行十善，修十功德，亦復教人行十善功德。 <a class="t" id="t0642b06"></a>云何為十？己身不殺生，復教他人使不殺 <a class="t" id="t0642b07"></a>生。己身不盜，復教他人使不盜。己身不 <a class="t" id="t0642b08"></a>婬，復教他人使不婬。己身不妄語，復 <a class="t" id="t0642b09"></a>教他人使不妄語。己身不綺語，復教他 <a class="t" id="t0642b10"></a>人使不綺語。己身不嫉妬，復教他人使 <a class="t" id="t0642b11"></a>不嫉妬。己身不鬪訟，復教他人使不鬪 <a class="t" id="t0642b12"></a>訟。己身意正，復教他人使不亂意。身自正 <a class="t" id="t0642b13"></a>見，復教他人使行正見。比丘當知，轉輪聖 <a class="t" id="t0642b14"></a>王有此十功德，是故應與起偷婆。」</p>
<p><a class="t-linehead" id="t-linehead0642b14"></a>是時，阿 <a class="t" id="t0642b15"></a>難白世尊曰：「復以何因緣如來弟子應與 <a class="t" id="t0642b16"></a>起偷婆？」</p>
<p><a class="t-linehead" id="t-linehead0642b16"></a>世尊告曰：「阿難當知，漏盡阿羅漢 <a class="t" id="t0642b17"></a>以更不復受有，淨如天金，三毒五使永不 <a class="t" id="t0642b18"></a>復現，以此因緣如來弟子應與起偷婆。」</p>
<p><a class="t-linehead" id="t-linehead0642b18"></a>阿 <a class="t" id="t0642b19"></a>難白佛：「以何因緣辟支佛應與起偷婆？」</p>
<p><a class="t-linehead" id="t-linehead0642b19"></a>世 <a class="t" id="t0642b20"></a>尊告曰：「有辟支佛，無師自悟，去諸結使，更 <a class="t" id="t0642b21"></a>不受胎，是故應與起偷婆。」</p>
<p><a class="t-linehead" id="t-linehead0642b21"></a>是時，阿難白世 <a class="t" id="t0642b22"></a>尊曰：「復以何因緣如來應與起偷婆？」</p>
<p><a class="t-linehead" id="t-linehead0642b22"></a>世尊 <a class="t" id="t0642b23"></a>告曰：「於是，阿難！如來有十力、四無所畏，不 <a class="t" id="t0642b24"></a>降者降，不度者度，不得道者令得道，不 <a class="t" id="t0642b25"></a>般涅槃者令般涅槃。眾人見已，極懷歡喜。 <a class="t" id="t0642b26"></a>是謂，阿難！如來應與起偷婆。是謂如來應 <a class="t" id="t0642b27"></a>與起偷婆。」</p>
<p><a class="t-linehead" id="t-linehead0642b27"></a>爾時，阿難聞世尊所說，歡喜奉 <a class="t" id="t0642b28"></a>行。</p>
<a class="t" id="t0642b29"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
