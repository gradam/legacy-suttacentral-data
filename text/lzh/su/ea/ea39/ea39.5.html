<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea39.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">39.5</span> <span class="mirror-right">（五）識</span>
</h1>
</div>
<p><a class="t-linehead" id="t-linehead0730c19"></a>聞如是：</p>
<p>一時，佛在舍衛國祇樹給孤獨 <a class="t" id="t0730c20"></a>園。</p>
<p><a class="t-linehead" id="t-linehead0730c20"></a>爾時，世尊告諸比丘：「我今當說七神止 <a class="t" id="t0730c21"></a>處，汝等諦聽！善思念之。」</p>
<p><a class="t-linehead" id="t-linehead0730c21"></a>諸比丘對曰：「如 <a class="t" id="t0730c22"></a>是。世尊！」</p>
<p><a class="t-linehead" id="t-linehead0730c22"></a>是時，世尊告諸比丘：「彼云何名為 <a class="t" id="t0730c23"></a>七神識住處？所謂眾生若干種身想，所謂人 <a class="t" id="t0730c24"></a>及天也。又復眾生若干種身而有一想，所 <a class="t" id="t0730c25"></a>謂梵迦夷天也，初出現世；又復眾生一身 <a class="t" id="t0730c26"></a>若干想，所謂光音天也；又復眾生一身一 <a class="t" id="t0730c27"></a>想，所謂遍淨天也；又復眾生無量空，空處 <a class="t" id="t0730c28"></a>天也；又復眾生無量識，識處天也；又復眾生 <a class="t" id="t0730c29"></a>無有處，無有處天也。是謂，比丘！七識住處，我 <a class="t" id="t0731a01"></a>今已說七識處，諸佛世尊所可施行接度 <a class="t" id="t0731a02"></a>人民，今日已辦。當在閑居樹下，善修其行， <a class="t" id="t0731a03"></a>勿有懈怠。此是我之教誨。」</p>
<p><a class="t-linehead" id="t-linehead0731a03"></a>爾時，諸比丘聞 <a class="t" id="t0731a04"></a>佛所說，歡喜奉行。</p>
<a class="t" id="t0731a05"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
