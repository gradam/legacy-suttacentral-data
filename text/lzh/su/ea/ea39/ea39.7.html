<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea39.7">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">39.7</span> <span class="mirror-right">（七）輪</span>
</h1>
</div>
<p><a class="t-linehead" id="t-linehead0731b14"></a>聞如是：</p>
<p>一時，佛在舍衛國祇樹給孤獨 <a class="t" id="t0731b15"></a>園。</p>
<p><a class="t-linehead" id="t-linehead0731b15"></a>爾時，世尊告諸比丘：「若轉輪聖王出現世 <a class="t" id="t0731b16"></a>間時，便有七寶出現世間。所謂輪寶、象寶、 <a class="t" id="t0731b17"></a>馬寶、珠寶、玉女寶、居士寶、典兵寶，是為七寶。 <a class="t" id="t0731b18"></a>是謂轉輪聖王出現世時，便有此七寶流 <a class="t" id="t0731b19"></a>布世間。</p>
<p><a class="t-linehead" id="t-linehead0731b19"></a>「若如來出現世間時，便有七覺意 <a class="t" id="t0731b20"></a>寶出現世間。云何為七？所謂念覺意、法覺 <a class="t" id="t0731b21"></a>意、精進覺意、喜覺意、猗覺意、定覺意、護覺 <a class="t" id="t0731b22"></a>意，出現於世。若如來出現世間時，便有此 <a class="t" id="t0731b23"></a>七覺意寶出現世間。是故，諸比丘！當求 <a class="t" id="t0731b24"></a>方便，修此七覺意。如是，諸比丘！當作是學。」</p>
<a class="t" id="t0731b25"></a>
<p><a class="t-linehead" id="t-linehead0731b25"></a>爾時，諸比丘聞佛所說，歡喜奉行。</p>
<a class="t" id="t0731b26"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
