<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea51.5">
<article>
<div class="mirror hgroup">
<p class="division"><span class="mirror-left latin">Ekottarāgama</span> <span class="mirror-right">增壹阿含經</span></p>
<h1 class="mirror-row">
<span class="mirror-left latin">51.5</span> <span class="mirror-right">（五）</span>
</h1>
</div>
<p><a class="t-linehead" id="t-linehead0817c19"></a>聞如是：</p>
<p>一時，佛在舍衛國祇樹給孤獨 <a class="t" id="t0817c20"></a>園。</p>
<p><a class="t-linehead" id="t-linehead0817c20"></a>爾時，世尊告諸比丘：「或有是時，王威不 <a class="t" id="t0817c21"></a>普，盜賊競興；賊已競興，村家、城廓、人民之類 <a class="t" id="t0817c22"></a>皆悉敗亡，或遭遇飢饉，取命終者；設彼眾 <a class="t" id="t0817c23"></a>生於飢饉取命終者，皆墮三惡趣。今此 <a class="t" id="t0817c24"></a>精進比丘亦復如是，若持戒減少，爾時惡比 <a class="t" id="t0817c25"></a>丘兢起；惡比丘已競起惡，正法漸衰，增益 <a class="t" id="t0818a01"></a>非法；非法已增益，其中眾生皆墮三惡趣。</p>
<p><a class="t-linehead" id="t-linehead0818a01"></a>「若 <a class="t" id="t0818a02"></a>復是時，王威遠接，賊便隱藏；王已遠接，城廓、 <a class="t" id="t0818a03"></a>村落、人民熾盛。今此精進比丘亦復如是，若 <a class="t" id="t0818a04"></a>持戒完具，爾時犯戒比丘漸衰耗，正法興 <a class="t" id="t0818a05"></a>隆，非法衰耗，其中眾生命終之後皆生天 <a class="t" id="t0818a06"></a>上、人中。是故，比丘！當念具足戒律，威儀禮 <a class="t" id="t0818a07"></a>節，無令缺減。如是，比丘！當作是學。」</p>
<p><a class="t-linehead" id="t-linehead0818a07"></a>爾時，諸 <a class="t" id="t0818a08"></a>比丘聞佛所說，歡喜奉行。</p>
<a class="t" id="t0818a09"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
