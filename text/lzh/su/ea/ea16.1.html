<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="ea16.1">
<article>
<div class="mirror hgroup">
<p class="division"><span class="mirror-left">Ekottarāgama</span> <span class="mirror-right">增壹阿含經</span></p>
<p class="mirror-row"><span class="mirror-left">Chapter 16</span> <span class="mirror-right">增壹阿含經火滅品第十六</span></p>
<h1 class="mirror-row">
<span class="mirror-left">16.1</span> <span class="mirror-right">（一）難陀</span>
</h1>
</div>
<a class="t" id="t0578a13"></a>
<p><a class="t-linehead" id="t-linehead0578a13"></a>聞如是：</p>
<p>一時，佛在舍衛國祇樹給孤獨 <a class="t" id="t0578a14"></a>園。</p>
<p><a class="t-linehead" id="t-linehead0578a14"></a>爾時，尊者難陀在舍衛城象華園中。是 <a class="t" id="t0578a15"></a>時，尊者難陀在閑靜處，便生是念：「如來出 <a class="t" id="t0578a16"></a>世甚為難遇，億劫乃出，實不可見，如來久 <a class="t" id="t0578a17"></a>遠長夜時乃出耳。猶如優曇鉢花時乃出現， <a class="t" id="t0578a18"></a>此亦如是。如來出世甚為難遇，億劫乃出， <a class="t" id="t0578a19"></a>實不可見，此處亦難遇，一切諸行悉休息 <a class="t" id="t0578a20"></a>止，愛盡無餘，亦無染污，滅盡泥洹。」</p>
<p><a class="t-linehead" id="t-linehead0578a20"></a>爾時， <a class="t" id="t0578a21"></a>有一魔行天子，知尊者難陀心中所念，便 <a class="t" id="t0578a22"></a>往至孫陀利釋種女所，飛在虛空，以頌而 <a class="t" id="t0578a23"></a>嗟歎曰：</p>
<a class="t" id="t0578a24"></a>
<blockquote class="gatha">
<p>「汝今發歡喜，　　嚴服作五樂； <a class="t" id="t0578a25"></a><br>
難陀今捨服，　　當來相娛樂。」</p>
</blockquote>
<a class="t" id="t0578a26"></a>
<p><a class="t-linehead" id="t-linehead0578a26"></a>爾時，孫陀利釋種女聞天語已，歡喜踊躍，不 <a class="t" id="t0578a27"></a>能自勝，便自莊嚴，修飾房舍，敷好坐具，作 <a class="t" id="t0578a28"></a>倡妓樂，如難陀在家無異。爾時，王波斯 <a class="t" id="t0578a29"></a>匿集在普會講堂，聞難陀比丘還捨法服， <a class="t" id="t0578a30"></a>習于家業。所以然者，有天在空中告 <a class="t" id="t0578b01"></a>其妻曰。是時，王波斯匿聞是語已，便懷愁 <a class="t" id="t0578b02"></a>憂，即乘駕白象，往至彼園。到已，便入華象 <a class="t" id="t0578b03"></a>池中，遙見尊者難陀，便前至難陀所，頭面 <a class="t" id="t0578b04"></a>禮足，在一面坐。</p>
<p><a class="t-linehead" id="t-linehead0578b04"></a>爾時，尊者難陀告波斯匿 <a class="t" id="t0578b05"></a>曰：「大王！何故來至此間，顏色變異？復有何 <a class="t" id="t0578b06"></a>事來至吾所？」</p>
<p><a class="t-linehead" id="t-linehead0578b06"></a>波斯匿報曰：「尊者當知，向在 <a class="t" id="t0578b07"></a>普集講堂，聞尊者捨法服，還作白衣。聞 <a class="t" id="t0578b08"></a>此語已，故來至此，不審尊者何所勅告？」</p>
<a class="t" id="t0578b09"></a>
<p><a class="t-linehead" id="t-linehead0578b09"></a>是時，難陀含笑徐告王曰：「不見不聞，大王 <a class="t" id="t0578b10"></a>何故作此語耶？大王！豈不從如來邊聞：我 <a class="t" id="t0578b11"></a>諸結已除，生死已盡，梵行已立，所作已辦，更 <a class="t" id="t0578b12"></a>不復受胞胎，如實而知，今成阿羅漢，心 <a class="t" id="t0578b13"></a>得解脫。」</p>
<p><a class="t-linehead" id="t-linehead0578b13"></a>波斯匿曰：「我不從如來聞難陀比 <a class="t" id="t0578b14"></a>丘生死已盡，得阿羅漢，心得解脫。所以然 <a class="t" id="t0578b15"></a>者，有天來告孫陀利釋種女曰。是時，孫陀 <a class="t" id="t0578b16"></a>利夫人聞此語已，便作倡妓樂，修治服飾， <a class="t" id="t0578b17"></a>敷諸坐具。我聞此語已，便來至尊者所。」</p>
<p><a class="t-linehead" id="t-linehead0578b17"></a>難 <a class="t" id="t0578b18"></a>陀告曰：「王不知不聞，何故大王而作是語？ <a class="t" id="t0578b19"></a>諸有沙門、婆羅門無不樂此休息樂、善逝 <a class="t" id="t0578b20"></a>樂、沙門樂、涅槃樂，而不自觀此婬火之坑。 <a class="t" id="t0578b21"></a>復當就者此事不然，骨猶如鎖，肉如聚石， <a class="t" id="t0578b22"></a>猶蜜塗刀，坐貪小利，不慮後患。亦如菓 <a class="t" id="t0578b23"></a>繁折枝，亦如假借不久當還，猶如劍樹之 <a class="t" id="t0578b24"></a>藪，亦如毒害藥，亦如毒藥，如毒華菓， <a class="t" id="t0578b25"></a>觀此婬欲亦復如是。意染著者此事不然， <a class="t" id="t0578b26"></a>從火坑之欲乃至毒菓，不觀此事，欲得 <a class="t" id="t0578b27"></a>度欲流、有流、見流、無明流者，此事不然。以 <a class="t" id="t0578b28"></a>不度欲流、有流、見流、無明流，而欲得入無 <a class="t" id="t0578b29"></a>餘泥洹界而般泥洹者，此事不然。大王 <a class="t" id="t0578c01"></a>當知，諸有沙門、婆羅門觀察此休息樂、善逝 <a class="t" id="t0578c02"></a>樂、沙門樂、涅槃樂，此事不然。彼以作是觀 <a class="t" id="t0578c03"></a>察，解了婬坑之火，猶如骨鎖、肉聚、蜜塗利 <a class="t" id="t0578c04"></a>刀、菓繁折枝、假借不久，亦如劍樹、毒樹，如 <a class="t" id="t0578c05"></a>毒害藥，悉觀了知，此則有處。已解了知婬 <a class="t" id="t0578c06"></a>火所興，便能得渡欲流、有流、見流、無明流， <a class="t" id="t0578c07"></a>此事必然。彼已渡欲流、有流、見流、無明流， <a class="t" id="t0578c08"></a>此事必然。云何，大王！以何見何知而作是 <a class="t" id="t0578c09"></a>說？今我，大王！已成羅漢，生死已盡，梵行已 <a class="t" id="t0578c10"></a>立，所作已 <span class="corr" title="[辨&gt;辦]">辦</span> ，更不復受母胞胎，心得解脫。」</p>
<a class="t" id="t0578c11"></a>
<p><a class="t-linehead" id="t-linehead0578c11"></a>爾時，王波斯匿心懷歡喜，善心生焉，白尊 <a class="t" id="t0578c12"></a>者難陀曰：「我今無狐疑如毛髮許，方知尊 <a class="t" id="t0578c13"></a>者成阿羅漢，今請辭還，國事眾多。」</p>
<p><a class="t-linehead" id="t-linehead0578c13"></a>難陀對 <a class="t" id="t0578c14"></a>曰：「宜知是時。」</p>
<p><a class="t-linehead" id="t-linehead0578c14"></a>爾時，王波斯匿即從坐起，頭 <a class="t" id="t0578c15"></a>面禮足，便退而去。波斯匿王去未幾時，時彼 <a class="t" id="t0578c16"></a>魔天來至尊者難陀所，住虛空中，復以此 <a class="t" id="t0578c17"></a>偈向難陀曰：</p>
<a class="t" id="t0578c18"></a>
<blockquote class="gatha">
<p>「夫人面如月，　　金銀瓔珞身， <a class="t" id="t0578c19"></a><br>
憶彼姿容顏，　　五樂恒自娛。 <a class="t" id="t0578c20"></a><br>
彈琴鼓絃歌，　　音響甚柔軟， <a class="t" id="t0578c21"></a><br>
能除諸愁憂，　　樂此林間為。」</p>
</blockquote>
<a class="t" id="t0578c22"></a>
<p><a class="t-linehead" id="t-linehead0578c22"></a>是時，尊者難陀便作是念：「此是魔行天人。」覺 <a class="t" id="t0578c23"></a>知此已，復以偈報曰：</p>
<a class="t" id="t0578c24"></a>
<blockquote class="gatha">
<p>「我昔有此心，　　婬泆無厭足； <a class="t" id="t0578c25"></a><br>
為欲所纏裹，　　不覺老病死。 <a class="t" id="t0578c26"></a><br>
我度愛欲淵，　　無污無所染； <a class="t" id="t0578c27"></a><br>
榮位悉是苦，　　獨樂真如法。 <a class="t" id="t0578c28"></a><br>
我今無諸結，　　婬怒癡悉盡； <a class="t" id="t0578c29"></a><br>
更不習此法，　　愚者當覺知。」</p>
</blockquote>
<a class="t" id="t0579a01"></a>
<p><a class="t-linehead" id="t-linehead0579a01"></a>爾時，彼魔行天人聞此語便懷愁憂，即於 <a class="t" id="t0579a02"></a>彼沒不現。</p>
<p><a class="t-linehead" id="t-linehead0579a02"></a>爾時，眾多比丘以此因緣，具白 <a class="t" id="t0579a03"></a>世尊。爾時，世尊告諸比丘：「端正比丘者，無 <a class="t" id="t0579a04"></a>有勝難陀比丘；諸根澹泊，亦難陀比丘是； <a class="t" id="t0579a05"></a>無有欲心，亦是難陀比丘；無有瞋恚，亦是 <a class="t" id="t0579a06"></a>難陀比丘；無有愚癡，亦是難陀比丘；成阿 <a class="t" id="t0579a07"></a>羅漢，亦是難陀比丘。所以然者，難陀比丘 <a class="t" id="t0579a08"></a>端正，諸根寂靜。」</p>
<p><a class="t-linehead" id="t-linehead0579a08"></a>爾時，世尊告諸比丘：「我聲 <a class="t" id="t0579a09"></a>聞中弟子端正者，難陀比丘是。諸根寂靜， <a class="t" id="t0579a10"></a>是亦難陀比丘。」</p>
<p><a class="t-linehead" id="t-linehead0579a10"></a>爾時，諸比丘聞佛所說，歡 <a class="t" id="t0579a11"></a>喜奉行。</p>
<a class="t" id="t0579a12"></a></article>
<aside id="metaarea">
<p>This Ekottarāgama (增壹阿含經) was translated by <span class="author">Dharmanandi</span> (曇摩難提) of the Fu Qin state (苻秦), and edited by <span class="author">Gautama Saṃghadeva</span> in 397–398 CE. The school affiliation is uncertain.</p>
<p>The text is from <a href="http://tripitaka.cbeta.org/T02n0125" target="_blank">CBETA</a> , which is based on the Taishō edition of the Chinese canon, Volume 2, sūtra number 125.</p>
</aside>
</section>
</div></body></html>
