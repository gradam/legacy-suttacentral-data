<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa624">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 624</span><span class="mirror-right">（六二四） 鬱低迦</span></h1>
</div>
<p><a class="t-linehead" id="t-linehead0174c21"></a>如是我聞：</p>
<p>一時，佛住舍衛國祇樹給<a class="t" id="t0174c22"></a>孤獨園。</p>
<p><a class="t-linehead" id="t-linehead0174c22"></a>爾時，尊者欝低迦來詣佛所，稽首<a class="t" id="t0174c23"></a>佛足，退坐一面，白佛言：「善哉！世尊！為我說<a class="t" id="t0174c24"></a>法，我聞法已，當獨一靜處，專精思惟，不放<a class="t" id="t0174c25"></a>逸住，思惟：『所以善男子剃除鬚髮，正信非<a class="t" id="t0174c26"></a>家，出家學道……。』」如上廣說，乃至「不受後有。」</p>
<a class="t" id="t0174c27"></a><p><a class="t-linehead" id="t-linehead0174c27"></a>佛告欝低迦：「如是，如是，如汝所說。但於<a class="t" id="t0174c28"></a>我所說法，不悅我心，彼所事業亦不成就，<a class="t" id="t0174c29"></a>雖隨我後，而不得利，反生障閡。」</p>
<p><a class="t-linehead" id="t-linehead0174c29"></a>欝低迦<a class="t" id="t0175a01"></a>白佛：「世尊所說，我則能令世尊心悅，自業<a class="t" id="t0175a02"></a>成就，不生障閡。唯願世尊為我說法，我<a class="t" id="t0175a03"></a>當獨一靜處，專精思惟，不放逸住……」如上廣<a class="t" id="t0175a04"></a>說，乃至「不受後有。」如是第二、第三請。</p>
<p><a class="t-linehead" id="t-linehead0175a04"></a>爾時，<a class="t" id="t0175a05"></a>世尊告欝低迦：「汝當先淨其初業，然後修<a class="t" id="t0175a06"></a>習梵行。」</p>
<p><a class="t-linehead" id="t-linehead0175a06"></a>欝低迦白佛：「我今云何淨其初業，<a class="t" id="t0175a07"></a>修習梵行？」</p>
<p><a class="t-linehead" id="t-linehead0175a07"></a>佛告欝低迦：「汝當先淨其戒，直<a class="t" id="t0175a08"></a>其見，具足三業，然後修四念處。何等為四？<a class="t" id="t0175a09"></a>內身身觀念住，專精方便，正智正念，調伏世<a class="t" id="t0175a10"></a>間貪憂。如是外身、內外身身觀念住，受、心、法<a class="t" id="t0175a11"></a>法觀念住……」亦如是廣說。</p>
<p><a class="t-linehead" id="t-linehead0175a11"></a>時，欝低迦聞佛所<a class="t" id="t0175a12"></a>說，歡喜隨喜，從座起而去。</p>
<p><a class="t-linehead" id="t-linehead0175a12"></a>時，欝低迦聞佛<a class="t" id="t0175a13"></a>教授已，獨一靜處，專精思惟，不放逸住，思<a class="t" id="t0175a14"></a>惟：「所以善男子剃除鬚髮，著袈裟衣，正信<a class="t" id="t0175a15"></a>非家，出家學道，乃至不受後有。」</p>
<p><a class="t-linehead" id="t-linehead0175a15"></a>如欝低迦<a class="t" id="t0175a16"></a>所問，如是異比丘所問亦如上說。</p>
<a class="t" id="t0175a17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>