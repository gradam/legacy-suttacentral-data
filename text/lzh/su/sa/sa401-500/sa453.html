<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa453">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 453</span><span class="mirror-right">（四五三） 受</span></h1>
</div>
<p><a class="t-linehead" id="t-linehead0116a22"></a>如是我聞：</p>
<p>一時，佛住舍衛國祇樹給<a class="t" id="t0116a23"></a>孤獨園。</p>
<p><a class="t-linehead" id="t-linehead0116a23"></a>爾時，世尊告諸比丘：「緣種種界生<a class="t" id="t0116a24"></a>種種觸，緣種種觸生種種受，緣種種受生<a class="t" id="t0116a25"></a>種種愛。云何種種界？謂十八界，眼界、色界、眼<a class="t" id="t0116a26"></a>識界，乃至意界、法界、意識界，是名種種界。</p>
<p><a class="t-linehead" id="t-linehead0116a26"></a>「云<a class="t" id="t0116a27"></a>何緣種種界生種種觸？緣種種觸生種種<a class="t" id="t0116a28"></a>受？緣種種受生種種愛？謂緣眼界生眼<a class="t" id="t0116a29"></a>觸，非緣眼觸生眼界，但緣眼界生眼觸；<a class="t" id="t0116b01"></a>緣眼觸生眼受，非緣眼受生眼觸，但緣<a class="t" id="t0116b02"></a>眼觸生眼受；緣眼受生眼愛，非緣眼愛<a class="t" id="t0116b03"></a>生眼受，但緣眼受生眼愛。如是耳、鼻、舌、身、<a class="t" id="t0116b04"></a>意界緣生意觸，非緣意觸生意界，但緣意<a class="t" id="t0116b05"></a>界生意觸；緣意觸生意受，非緣意受生<a class="t" id="t0116b06"></a>意觸，但緣意觸生意受；緣意受生意愛，<a class="t" id="t0116b07"></a>非緣意愛生意受，但緣意受生意愛。</p>
<p><a class="t-linehead" id="t-linehead0116b07"></a>「是<a class="t" id="t0116b08"></a>故，比丘！非緣種種愛生種種受，非緣種<a class="t" id="t0116b09"></a>種受生種種觸，非緣種種觸生種種界；但<a class="t" id="t0116b10"></a>緣種種界生種種觸，緣種種觸生種種<a class="t" id="t0116b11"></a>受，緣種種受生種種愛，是名比丘當善<a class="t" id="t0116b12"></a>分別種種界。」</p>
<p><a class="t-linehead" id="t-linehead0116b12"></a>佛說是經已，諸比丘聞佛所<a class="t" id="t0116b13"></a>說，歡喜奉行。</p>
<a class="t" id="t0116b14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>