<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa489">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 489</span><span class="mirror-right">（四八九） 一法</span></h1>
</div>
<p><a class="t-linehead" id="t-linehead0124c22"></a>如是我聞：</p>
<p>一時，佛住王舍城迦蘭陀竹<a class="t" id="t0124c23"></a>園。</p>
<p><a class="t-linehead" id="t-linehead0124c23"></a>爾時，世尊告諸比丘：「若於一法，觀察無<a class="t" id="t0124c24"></a>常、觀察變易、觀察離欲、觀察滅、觀察<a class="t" id="t0124c25"></a>捨離，究竟苦邊，解脫於苦，謂一切眾生由<a class="t" id="t0124c26"></a>食存。復有二法，名及色。復有三法，謂三<a class="t" id="t0124c27"></a>受。復有四法，謂四食。復有五法，謂五受陰。<a class="t" id="t0124c28"></a>復有六法，謂六內外入處。復有七法，謂七<a class="t" id="t0124c29"></a>識住。復有八法，謂世八法。復有九法，謂九<a class="t" id="t0125a01"></a>眾生居。復有十法，謂十業跡。於此十業跡，<a class="t" id="t0125a02"></a>觀察無常、觀察變易、觀察離欲、觀察滅、<a class="t" id="t0125a03"></a>觀察捨離，究竟苦邊，解脫於苦。」</p>
<p><a class="t-linehead" id="t-linehead0125a03"></a>佛說此經<a class="t" id="t0125a04"></a>已，諸比丘聞佛所說，歡喜奉行。</p>
<a class="t" id="t0125a05"></a><p class="endsutta"><span class="t-juanname">雜阿含經卷第十七</span></p>
<a class="t" id="t0125a06"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>