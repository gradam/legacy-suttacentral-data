<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa440">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 440</span><span class="mirror-right">（四四〇） 湖池等</span></h1>
</div>
<p><a class="t-linehead" id="t-linehead0113c13"></a>如是我聞：</p>
<p>一時，佛住王舍城迦蘭陀<a class="t" id="t0113c14"></a>竹園。</p>
<p><a class="t-linehead" id="t-linehead0113c14"></a>爾時，世尊告諸比丘：「譬如湖池，深廣<a class="t" id="t0113c15"></a>五十由旬，其水盈滿。若有士夫以髮以毛，<a class="t" id="t0113c16"></a>或以指端渧彼湖水，乃至再三。云何？比丘！<a class="t" id="t0113c17"></a>如彼士夫所渧水多？湖池水多？」</p>
<p><a class="t-linehead" id="t-linehead0113c17"></a>比丘白佛：<a class="t" id="t0113c18"></a>「如彼士夫毛髮指端再三渧水，甚少少耳，<a class="t" id="t0113c19"></a>彼湖大水，其量無數，乃至算數譬類不可<a class="t" id="t0113c20"></a>為比。」</p>
<p><a class="t-linehead" id="t-linehead0113c20"></a>佛告比丘：「如大湖水，甚多無量。如<a class="t" id="t0113c21"></a>是多聞聖弟子具足見諦，得聖道果，斷諸<a class="t" id="t0113c22"></a>苦本，如截多羅樹頭，於未來世成不生法，<a class="t" id="t0113c23"></a>餘不盡者，如彼士夫髮毛指端所渧之水。<a class="t" id="t0113c24"></a>是故，比丘！於四聖諦未無間等者，當勤方<a class="t" id="t0113c25"></a>便，起增上欲，學無間等。」</p>
<p><a class="t-linehead" id="t-linehead0113c25"></a>佛說是經已，諸比<a class="t" id="t0113c26"></a>丘聞佛所說，歡喜奉行。</p>
<a class="t" id="t0113c27"></a><p><a class="t-linehead" id="t-linehead0113c27"></a>如大湖水譬，如是薩羅多吒迦、恒伽、<a class="t" id="t0113c28"></a>耶符那、薩羅遊、伊羅跋提摩醯，及四大<a class="t" id="t0113c29"></a>海，其譬亦如上說。</p>
<a class="t" id="t0114a01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>