<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa500">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 500</span><span class="mirror-right">（五〇〇） 淨口</span></h1>
</div>
<p><a class="t-linehead" id="t-linehead0131c09"></a>如是我聞：</p>
<p>一時，佛住王舍城迦蘭陀<a class="t" id="t0131c10"></a>竹園。時，尊者舍利弗亦住王舍城迦蘭陀竹<a class="t" id="t0131c11"></a>園。爾時，尊者舍利弗晨朝著衣持鉢，入王<a class="t" id="t0131c12"></a>舍城乞食，乞食已，於一樹下食。</p>
<p><a class="t-linehead" id="t-linehead0131c12"></a>時，有淨口<a class="t" id="t0131c13"></a>外道出家尼從王舍城出，少有所營，見尊<a class="t" id="t0131c14"></a>者舍利弗坐一樹下食，見已，問言：「沙門食<a class="t" id="t0131c15"></a>耶？」</p>
<p><a class="t-linehead" id="t-linehead0131c15"></a>尊者舍利弗答言：「食。」</p>
<p>復問：「云何？沙門下<a class="t" id="t0131c16"></a>口食耶？」</p>
<p><a class="t-linehead" id="t-linehead0131c16"></a>答言：「不也，姊妹！」</p>
<p><a class="t-linehead" id="t-linehead0131c16"></a>復問：「仰口食耶？」</p>
<p>答<a class="t" id="t0131c17"></a>言：「不也，姊妹！」</p>
<p><a class="t-linehead" id="t-linehead0131c17"></a>復問：「云何？方口食耶？」</p>
<p>答言：「不<a class="t" id="t0131c18"></a>也，姊妹！」</p>
<p><a class="t-linehead" id="t-linehead0131c18"></a>復問：「四維口食耶？」</p>
<p>答言：「不也，姊妹！」</p>
<a class="t" id="t0131c19"></a><p><a class="t-linehead" id="t-linehead0131c19"></a>復問：「我問沙門食耶？」答我言：「食。」我問仰口<a class="t" id="t0131c20"></a>耶？答我言：「不。」「下口食耶？」答我言：「不。」「方口食<a class="t" id="t0131c21"></a>耶？」答我言：「不。」四維口食耶？答我言：「不。」如此<a class="t" id="t0131c22"></a>所說，有何等義？</p>
<p><a class="t-linehead" id="t-linehead0131c22"></a>尊者舍利弗言：「姊妹！諸所有<a class="t" id="t0131c23"></a>沙門、婆羅門明於事者、明於橫法、邪命求<a class="t" id="t0131c24"></a>食者、如是沙門、婆羅門下口食也。若諸沙門、<a class="t" id="t0131c25"></a>婆羅門仰觀星曆，邪命求食者，如是沙門、<a class="t" id="t0131c26"></a>婆羅門則為仰口食也。若諸沙門、婆羅門為<a class="t" id="t0131c27"></a>他使命，邪命求食者。如是沙門、婆羅門則為<a class="t" id="t0131c28"></a>方口食也。若有沙門、婆羅門為諸醫方種<a class="t" id="t0131c29"></a>種治病，邪命求食者，如是沙門、婆羅門則為<a class="t" id="t0132a01"></a>四維口食也。姊妹！我不墮此四種邪命而<a class="t" id="t0132a02"></a>求食也。然我，姊妹！但以法求食而自活也，<a class="t" id="t0132a03"></a>是故我說不為四種食也。」</p>
<p><a class="t-linehead" id="t-linehead0132a03"></a>時，淨口外道出<a class="t" id="t0132a04"></a>家尼聞尊者舍利弗所說，歡喜隨喜而去。</p>
<p><a class="t-linehead" id="t-linehead0132a04"></a>時，<a class="t" id="t0132a05"></a>淨口外道出家尼於王舍城里巷四衢處讚<a class="t" id="t0132a06"></a>歎言：「沙門釋子淨命自活，極淨命自活；諸有<a class="t" id="t0132a07"></a>欲為施者，應施沙門釋種子；若欲為福<a class="t" id="t0132a08"></a>者，應於沙門釋子所作福。」</p>
<p><a class="t-linehead" id="t-linehead0132a08"></a>時，有諸外道<a class="t" id="t0132a09"></a>出家聞淨口外道出家尼讚歎沙門釋子<a class="t" id="t0132a10"></a>聲，以嫉妬心，害彼淨口外道出家尼，命終<a class="t" id="t0132a11"></a>之後生兜率天，以於尊者舍利弗所生信<a class="t" id="t0132a12"></a>心故也。</p>
<a class="t" id="t0132a13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>