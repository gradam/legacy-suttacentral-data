<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa414">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 414</span><span class="mirror-right">（四一四） 宿命</span></h1>
</div>
<p><a class="t-linehead" id="t-linehead0110a19"></a>如是我聞：</p>
<p>一時，佛住王舍城迦蘭陀竹<a class="t" id="t0110a20"></a>園。時，有眾多比丘集於食堂，作如是論：「汝<a class="t" id="t0110a21"></a>等宿命作何等業？為何工巧？以何自活？」</p>
<p><a class="t-linehead" id="t-linehead0110a21"></a>爾<a class="t" id="t0110a22"></a>時，世尊於禪定中，以天耳聞諸比丘論說<a class="t" id="t0110a23"></a>之聲，即從座起，往詣食堂，敷坐具於眾<a class="t" id="t0110a24"></a>前坐，問諸比丘：「汝說何等？」</p>
<p><a class="t-linehead" id="t-linehead0110a24"></a>時，諸比丘以<a class="t" id="t0110a25"></a>上所說具白世尊。</p>
<p><a class="t-linehead" id="t-linehead0110a25"></a>佛告比丘：「汝等比丘<a class="t" id="t0110a26"></a>莫作是說：『宿命所作。』所以者何？此非義<a class="t" id="t0110a27"></a>饒益，非法饒益，非梵行饒益，非智、非正覺，<a class="t" id="t0110a28"></a>不向涅槃。汝等比丘當共論說：『此苦聖<a class="t" id="t0110a29"></a>諦、苦集聖諦、苦滅聖諦、苦滅道跡聖諦。』所以<a class="t" id="t0110b01"></a>者何？此義饒益、法饒益、梵行饒益、正智、正<a class="t" id="t0110b02"></a>覺、正向涅槃。是故，比丘！依於四聖諦未無<a class="t" id="t0110b03"></a>間等者，當勤方便，起增上欲，學無間等。」</p>
<p><a class="t-linehead" id="t-linehead0110b03"></a>佛<a class="t" id="t0110b04"></a>說此經已，諸比丘聞佛所說，歡喜奉行。</p>
<a class="t" id="t0110b05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>