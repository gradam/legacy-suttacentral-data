<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa404">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 404</span><span class="mirror-right">（四〇四） 申恕林</span></h1>
</div>
<p><a class="t-linehead" id="t-linehead0108a24"></a>如是我聞：</p>
<p>一時，佛在摩竭國人間遊<a class="t" id="t0108a25"></a>行，王舍城波羅利弗是中間竹林聚落，大王<a class="t" id="t0108a26"></a>於中作福德舍。爾時，世尊與諸大眾於中<a class="t" id="t0108a27"></a>止宿。</p>
<p><a class="t-linehead" id="t-linehead0108a27"></a>爾時，世尊告諸比丘：「汝等當行，共至<a class="t" id="t0108a28"></a>申恕林。」</p>
<p><a class="t-linehead" id="t-linehead0108a28"></a>爾時，世尊與諸大眾到申恕林，坐<a class="t" id="t0108a29"></a>樹下。</p>
<p><a class="t-linehead" id="t-linehead0108a29"></a>爾時，世尊手把樹葉，告諸比丘：「此手<a class="t" id="t0108b01"></a>中葉為多耶？大林樹葉為多？」</p>
<p><a class="t-linehead" id="t-linehead0108b01"></a>比丘白佛：「世<a class="t" id="t0108b02"></a>尊！手中樹葉甚少，彼大林中樹葉無量，百千<a class="t" id="t0108b03"></a>億萬倍，乃至算數譬類不可為比。」</p>
<p><a class="t-linehead" id="t-linehead0108b03"></a>「如是，諸<a class="t" id="t0108b04"></a>比丘！我成等正覺，自所見法，為人定說者，<a class="t" id="t0108b05"></a>如手中樹葉。所以者何？彼法義饒益、法饒<a class="t" id="t0108b06"></a>益、梵行饒益、明、慧、正覺、向於涅槃。如大林<a class="t" id="t0108b07"></a>樹葉，如我成等正覺，自知正法，所不說<a class="t" id="t0108b08"></a>者，亦復如是。所以者何？彼法非義饒益，非<a class="t" id="t0108b09"></a>法饒益，非梵行饒益、明、慧、正覺、正向涅槃<a class="t" id="t0108b10"></a>故。是故，諸比丘！於四聖諦未無間等者，<a class="t" id="t0108b11"></a>當勤方便，起增上欲，學無間等。」</p>
<p><a class="t-linehead" id="t-linehead0108b11"></a>佛說此經<a class="t" id="t0108b12"></a>已，諸比丘聞佛所說，歡喜奉行。</p>
<a class="t" id="t0108b13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>