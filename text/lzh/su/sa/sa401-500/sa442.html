<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa442">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 442</span><span class="mirror-right">（四四二） 爪甲</span></h1>
</div>
<p><a class="t-linehead" id="t-linehead0114a21"></a>如是我聞：</p>
<p>一時，佛住舍衛國祇樹給<a class="t" id="t0114a22"></a>孤獨園。</p>
<p><a class="t-linehead" id="t-linehead0114a22"></a>爾時，世尊以爪甲擎土已，告諸比<a class="t" id="t0114a23"></a>丘：「於意云何？我爪甲上土為多？此大地土<a class="t" id="t0114a24"></a>多？」</p>
<p><a class="t-linehead" id="t-linehead0114a24"></a>諸比丘白佛言：「世尊甲上土甚少少耳，<a class="t" id="t0114a25"></a>此大地土甚多無量，乃至算數譬類不可<a class="t" id="t0114a26"></a>為比。」</p>
<p><a class="t-linehead" id="t-linehead0114a26"></a>佛告比丘：「如甲上土者，若諸眾生，形<a class="t" id="t0114a27"></a>可見者，亦復如是。其形微細，不可見者，<a class="t" id="t0114a28"></a>如大地土。是故，比丘！於四聖諦未無間等<a class="t" id="t0114a29"></a>者，當勤方便，學無間等。」</p>
<p><a class="t-linehead" id="t-linehead0114a29"></a>佛說是經已，諸比<a class="t" id="t0114b01"></a>丘聞佛所說，歡喜奉行。</p>
<a class="t" id="t0114b02"></a><p><a class="t-linehead" id="t-linehead0114b02"></a>如陸地，如是水性亦爾。</p>
<a class="t" id="t0114b03"></a><p><a class="t-linehead" id="t-linehead0114b03"></a>如甲上土，如是眾生、人道者，亦復如是。</p>
<a class="t" id="t0114b04"></a><p><a class="t-linehead" id="t-linehead0114b04"></a>如大地土，如是非人亦爾。</p>
<a class="t" id="t0114b05"></a><p><a class="t-linehead" id="t-linehead0114b05"></a>如甲上土，如是生中國者亦爾。</p>
<a class="t" id="t0114b06"></a><p><a class="t-linehead" id="t-linehead0114b06"></a>如大地土，如是生邊地者亦爾。</p>
<a class="t" id="t0114b07"></a><p><a class="t-linehead" id="t-linehead0114b07"></a>如甲上土，如是成就聖慧眼者，亦復如<a class="t" id="t0114b08"></a>是。</p>
<p><a class="t-linehead" id="t-linehead0114b08"></a>如大地土，如是不成就聖慧眼者亦爾。</p>
<a class="t" id="t0114b09"></a><p><a class="t-linehead" id="t-linehead0114b09"></a>如甲上土，如是眾生知此法、律者，亦復<a class="t" id="t0114b10"></a>如是。</p>
<p><a class="t-linehead" id="t-linehead0114b10"></a>如大地土，如是眾生不知法、律者<a class="t" id="t0114b11"></a>亦爾。如知，如是等知、普知，正想、正覺、正解、<a class="t" id="t0114b12"></a>法無間等亦如是。</p>
<a class="t" id="t0114b13"></a><p><a class="t-linehead" id="t-linehead0114b13"></a>如甲上土，如是眾生知有父母亦爾。</p>
<a class="t" id="t0114b14"></a><p><a class="t-linehead" id="t-linehead0114b14"></a>如大地土，如是眾生不知有父母亦爾。</p>
<a class="t" id="t0114b15"></a><p><a class="t-linehead" id="t-linehead0114b15"></a>如甲上土，如是知有沙門、婆羅門家之尊<a class="t" id="t0114b16"></a>長，作所應作作福，此世他世畏罪行施，受齋<a class="t" id="t0114b17"></a>持戒亦爾。</p>
<a class="t" id="t0114b18"></a><p><a class="t-linehead" id="t-linehead0114b18"></a>如大地土，不知有沙門、婆羅門家之尊長，<a class="t" id="t0114b19"></a>作所應作作福，此世他世畏罪行施，受齋持<a class="t" id="t0114b20"></a>戒，亦如是說。</p>
<a class="t" id="t0114b21"></a><p><a class="t-linehead" id="t-linehead0114b21"></a>如甲上土，如是眾生不殺、不盜、不邪婬、不<a class="t" id="t0114b22"></a>妄語、不兩舌、不惡口、不綺語亦爾。</p>
<a class="t" id="t0114b23"></a><p><a class="t-linehead" id="t-linehead0114b23"></a>如大地土，如是眾生不持諸戒者亦爾。如<a class="t" id="t0114b24"></a>是離貪、恚、邪見，及不離貪、恚、邪見，亦如是<a class="t" id="t0114b25"></a>說。</p>
<a class="t" id="t0114b26"></a><p><a class="t-linehead" id="t-linehead0114b26"></a>如甲上土，如是不殺、不盜、不邪婬、不妄語、不<a class="t" id="t0114b27"></a>飲酒。</p>
<p><a class="t-linehead" id="t-linehead0114b27"></a>如大地土，如是不持五戒者亦爾。</p>
<a class="t" id="t0114b28"></a><p><a class="t-linehead" id="t-linehead0114b28"></a>如甲上土，如是眾生持八戒者亦如是。</p>
<a class="t" id="t0114b29"></a><p><a class="t-linehead" id="t-linehead0114b29"></a>如大地土，如是眾生不持八戒者亦爾。</p>
<a class="t" id="t0114c01"></a><p><a class="t-linehead" id="t-linehead0114c01"></a>如甲上土，如是眾生持十善者亦如是。</p>
<a class="t" id="t0114c02"></a><p><a class="t-linehead" id="t-linehead0114c02"></a>如大地土，如是眾生不持十善者亦如<a class="t" id="t0114c03"></a>是。</p>
<a class="t" id="t0114c04"></a><p><a class="t-linehead" id="t-linehead0114c04"></a>如甲上土，如是眾生從地獄命終生人<a class="t" id="t0114c05"></a>中者亦如是。</p>
<a class="t" id="t0114c06"></a><p><a class="t-linehead" id="t-linehead0114c06"></a>如大地土，如是眾生從地獄命終還生地<a class="t" id="t0114c07"></a>獄者亦如是。如地獄，如是畜生、餓鬼亦爾。</p>
<a class="t" id="t0114c08"></a><p><a class="t-linehead" id="t-linehead0114c08"></a>如甲上土，如是眾生從地獄命終生天<a class="t" id="t0114c09"></a>上者亦如是。</p>
<a class="t" id="t0114c10"></a><p><a class="t-linehead" id="t-linehead0114c10"></a>如大地土，如是眾生從地獄命終還生地<a class="t" id="t0114c11"></a>獄者亦如是。如地獄，如是畜生、餓鬼亦爾。</p>
<a class="t" id="t0114c12"></a><p><a class="t-linehead" id="t-linehead0114c12"></a>如甲上土，如是眾生人道中沒還生人道<a class="t" id="t0114c13"></a>中者亦如是。</p>
<a class="t" id="t0114c14"></a><p><a class="t-linehead" id="t-linehead0114c14"></a>如大地土，其諸眾生從人道中沒生地獄<a class="t" id="t0114c15"></a>中者亦如是。如地獄，如是畜生、餓鬼亦爾。</p>
<a class="t" id="t0114c16"></a><p><a class="t-linehead" id="t-linehead0114c16"></a>如甲上土，其諸眾生從天命終還生天上<a class="t" id="t0114c17"></a>者亦如是。</p>
<a class="t" id="t0114c18"></a><p><a class="t-linehead" id="t-linehead0114c18"></a>如大地土，其諸眾生天上沒生地獄中者<a class="t" id="t0114c19"></a>亦如是。如地獄，畜生、餓鬼亦如是。</p>
<a class="t" id="t0114c20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>