<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1308">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1308</span><span class="mirror-right">（一三〇八） 外道諸見</span></h1>
</div>
<p><a class="t-linehead" id="t-linehead0359b22"></a>如是我聞：</p>
<p>一時，佛住王舍城毘富羅<a class="t" id="t0359b23"></a>山側。有六天子，本為外道出家，一名阿毘<a class="t" id="t0359b24"></a>浮、二名增上阿毘浮、三名能求、四名毘<a class="t" id="t0359b25"></a>藍婆、五名阿俱吒、六名迦藍，來詣佛所。</p>
<a class="t" id="t0359b26"></a><p><a class="t-linehead" id="t-linehead0359b26"></a>阿毘浮天子即說偈言：</p>
<a class="t" id="t0359b27"></a><blockquote class="gatha">
<p>「比丘專至心，　　常修行厭離，<a class="t" id="t0359b28"></a><br>　於初夜後夜，　　思惟善自攝，<a class="t" id="t0359b29"></a><br>　見聞其所說，　　不墮於地獄。」</p>
</blockquote>
<a class="t" id="t0359c01"></a><p><a class="t-linehead" id="t-linehead0359c01"></a>增上阿毘浮天子復說偈言：</p>
<a class="t" id="t0359c02"></a><blockquote class="gatha">
<p>「厭離於黑闇，　　心常自攝護，<a class="t" id="t0359c03"></a><br>　永離於世間，　　言語諍論法。<a class="t" id="t0359c04"></a><br>　從如來大師，　　稟受沙門法，<a class="t" id="t0359c05"></a><br>　善攝護世間，　　不令造眾惡。」</p>
</blockquote>
<a class="t" id="t0359c06"></a><p><a class="t-linehead" id="t-linehead0359c06"></a>能求天子復說偈言：</p>
<a class="t" id="t0359c07"></a><blockquote class="gatha">
<p>「斷截椎打殺，　　供養施迦葉，<a class="t" id="t0359c08"></a><br>　不見其為惡，　　亦不見為福。」</p>
</blockquote>
<a class="t" id="t0359c09"></a><p><a class="t-linehead" id="t-linehead0359c09"></a>毘藍婆天子復說偈言：</p>
<a class="t" id="t0359c10"></a><blockquote class="gatha">
<p>「我說彼尼乾，　　外道若提子，<a class="t" id="t0359c11"></a><br>　出家行學道，　　長夜修難行。<a class="t" id="t0359c12"></a><br>　於大師徒眾，　　遠離於妄語，<a class="t" id="t0359c13"></a><br>　我說如是人，　　不遠於羅漢。」</p>
</blockquote>
<a class="t" id="t0359c14"></a><p><a class="t-linehead" id="t-linehead0359c14"></a>爾時世尊說偈答言：</p>
<a class="t" id="t0359c15"></a><blockquote class="gatha">
<p>「死瘦之野狐，　　常共師子遊，<a class="t" id="t0359c16"></a><br>　終日小羸劣，　　不能為師子。<a class="t" id="t0359c17"></a><br>　尼乾大師眾，　　虛妄自稱嘆，<a class="t" id="t0359c18"></a><br>　是惡心妄語，　　去羅漢甚遠。」</p>
</blockquote>
<a class="t" id="t0359c19"></a><p><a class="t-linehead" id="t-linehead0359c19"></a>爾時天魔波旬著阿俱吒天子而說偈言：</p>
<a class="t" id="t0359c20"></a><blockquote class="gatha">
<p>「精勤棄闇冥，　　常守護遠離，<a class="t" id="t0359c21"></a><br>　深著微妙色，　　貪樂於梵世。<a class="t" id="t0359c22"></a><br>　我教化斯等，　　令得生梵天。」</p>
</blockquote>
<a class="t" id="t0359c23"></a><p><a class="t-linehead" id="t-linehead0359c23"></a>爾時，世尊作是念：「若此阿俱吒天子所說偈，<a class="t" id="t0359c24"></a>此是天魔波旬加其力故，非彼阿俱吒天子<a class="t" id="t0359c25"></a>自心所說，作是說言：</p>
<a class="t" id="t0359c26"></a><blockquote class="gatha">
<p>「『精勤棄闇冥，　　守護於遠離，<a class="t" id="t0359c27"></a><br>　　深著微妙色，　　貪樂於梵世。』<a class="t" id="t0359c28"></a><br>　　當教化斯等，　　令得生梵天。」</p>
</blockquote>
<a class="t" id="t0359c29"></a><p><a class="t-linehead" id="t-linehead0359c29"></a>爾時，世尊復說偈言：</p>
<a class="t" id="t0360a01"></a><blockquote class="gatha">
<p>「若諸所有色，　　於此及與彼，<a class="t" id="t0360a02"></a><br>　或復虛空中，　　各別光照耀。<a class="t" id="t0360a03"></a><br>　當知彼一切，　　不離魔魔縛，<a class="t" id="t0360a04"></a><br>　猶如垂鈎餌，　　鉤釣於遊魚。」</p>
</blockquote>
<a class="t" id="t0360a05"></a><p><a class="t-linehead" id="t-linehead0360a05"></a>時，彼天子咸各念言：「今日阿俱吒天子所說<a class="t" id="t0360a06"></a>偈，沙門瞿曇言是魔所說。何故沙門瞿曇言<a class="t" id="t0360a07"></a>是魔說？」</p>
<p><a class="t-linehead" id="t-linehead0360a07"></a>爾時，世尊知諸天子心中所念，而告<a class="t" id="t0360a08"></a>之言：「今阿俱吒天子所說偈，非彼天子自心<a class="t" id="t0360a09"></a>所說，時魔波旬加其力故。」作是說言：</p>
<a class="t" id="t0360a10"></a><blockquote class="gatha">
<p>「精勤棄闇冥，　　守護於遠離，<a class="t" id="t0360a11"></a><br>　深著微妙色，　　貪樂於梵天。<a class="t" id="t0360a12"></a><br>　當教化斯等，　　令得生梵天。<a class="t" id="t0360a13"></a><br>　是故我說偈：</p>
</blockquote>
<a class="t" id="t0360a14"></a><blockquote class="gatha">
<p>「『若諸所有色，　　於此及與彼，<a class="t" id="t0360a15"></a><br>　　或復虛空中，　　各別光照耀。<a class="t" id="t0360a16"></a><br>　　當知彼一切，　　不離魔魔縛，<a class="t" id="t0360a17"></a><br>　　猶如垂鈎餌，　　鈎釣於遊魚。』」</p>
</blockquote>
<a class="t" id="t0360a18"></a><p><a class="t-linehead" id="t-linehead0360a18"></a>時，諸天子復作是念：「奇哉！沙門瞿曇！神力大<a class="t" id="t0360a19"></a>德，能見天魔波旬，而我等不見，我等當復<a class="t" id="t0360a20"></a>各各說偈讚歎沙門瞿曇。」即說偈言：</p>
<a class="t" id="t0360a21"></a><blockquote class="gatha">
<p>「斷除於一切，　　有身愛貪想，<a class="t" id="t0360a22"></a><br>　令此善護者，　　除一切妄語。<a class="t" id="t0360a23"></a><br>　若欲斷欲愛，　　應供養大師。<a class="t" id="t0360a24"></a><br>　斷除三有愛，　　破壞於妄語。<a class="t" id="t0360a25"></a><br>　已斷於見貪，　　應供養大師。<a class="t" id="t0360a26"></a><br>　王舍城第一，　　名毘富羅山。<a class="t" id="t0360a27"></a><br>　雪山諸山最，　　金翅鳥中名。<a class="t" id="t0360a28"></a><br>　八方及上下，　　一切眾生界，<a class="t" id="t0360a29"></a><br>　於諸天人中，　　等正覺最上。」</p>
</blockquote>
<a class="t" id="t0360b01"></a><p><a class="t-linehead" id="t-linehead0360b01"></a>時，諸天子說偈讚佛已，聞佛所說，歡喜隨<a class="t" id="t0360b02"></a>喜，稽首佛足，即沒不現。</p>
<a class="t" id="t0360b03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>