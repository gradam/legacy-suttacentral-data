<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa558">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 558</span><span class="mirror-right">（五五八） 阿難</span></h1>
</div>
<p><a class="t-linehead" id="t-linehead0146b01"></a>如是我聞：</p>
<p>一時，佛住俱睒彌國瞿師<a class="t" id="t0146b02"></a>羅園。爾時，尊者阿難亦住俱睒彌國瞿師<a class="t" id="t0146b03"></a>羅園。</p>
<p><a class="t-linehead" id="t-linehead0146b03"></a>時，有異比丘得無相心三昧，作是念：<a class="t" id="t0146b04"></a>「我若詣尊者阿難所，問尊者阿難：『若比丘<a class="t" id="t0146b05"></a>得無相心三昧，不涌、不沒，解脫已住，住已<a class="t" id="t0146b06"></a>解脫，此無相心三昧何果？世尊說此何功<a class="t" id="t0146b07"></a>德？』尊者阿難若問我言：『比丘！汝得此無<a class="t" id="t0146b08"></a>相心三昧耶？』『我未曾有。』實問異答。我當<a class="t" id="t0146b09"></a>隨逐尊者阿難，脫有餘人問此義者，因<a class="t" id="t0146b10"></a>而得聞。」</p>
<p><a class="t-linehead" id="t-linehead0146b10"></a>彼比丘即隨尊者阿難，經六年中，<a class="t" id="t0146b11"></a>無有餘人問此義者，即自問尊者阿難：「若<a class="t" id="t0146b12"></a>比丘問無相心三昧，不涌、不沒，解脫已<a class="t" id="t0146b13"></a>住，住已解脫，世尊說此是何果、何功德？」</p>
<p><a class="t-linehead" id="t-linehead0146b13"></a>尊<a class="t" id="t0146b14"></a>者阿難問彼比丘言：「比丘！汝得此三昧？」</p>
<a class="t" id="t0146b15"></a><p><a class="t-linehead" id="t-linehead0146b15"></a>彼比丘默然住，尊者阿難語彼比丘言：「若<a class="t" id="t0146b16"></a>比丘得無相心三昧，不涌、不沒，解脫已住，<a class="t" id="t0146b17"></a>住已解脫，世尊說此是智果、智功德。」</p>
<p><a class="t-linehead" id="t-linehead0146b17"></a>尊者阿<a class="t" id="t0146b18"></a>難說此法時，異比丘聞其所說，歡喜奉行。</p>
<a class="t" id="t0146b19"></a><p class="endsutta"><span class="t-juanname">雜阿含經卷第二十</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>