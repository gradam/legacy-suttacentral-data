<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa591">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 591</span><span class="mirror-right">（五九 輸波羅<span class="corr" title="[二&gt;一]">一</span>）</span></h1>
</div>
<p><a class="t-linehead" id="t-linehead0157a26"></a>如是我聞：</p>
<p>一時，佛住舍衛國祇樹給<a class="t" id="t0157a27"></a>孤獨園。</p>
<p><a class="t-linehead" id="t-linehead0157a27"></a>爾時，世尊告諸比丘：「過去世時，海洲<a class="t" id="t0157a28"></a>上優婆塞至他優婆塞舍會坐，極毀呰欲，<a class="t" id="t0157a29"></a>言：『此欲者，虛妄不實，欺誑之法，猶如幻化，<a class="t" id="t0157a30"></a>誑於嬰兒。』還自己舍，恣於五欲，是優婆塞<a class="t" id="t0157b01"></a>舍有天神止住。時，彼天神作是念：『是優<a class="t" id="t0157b02"></a>婆塞不勝不類，於餘優婆塞舍會坐眾中<a class="t" id="t0157b03"></a>極毀呰欲，言：「如是欲者，虛偽不實，欺誑<a class="t" id="t0157b04"></a>之法，如誑嬰兒。」還己舍已，自恣五欲，我<a class="t" id="t0157b05"></a>今寧可發令覺悟。』而說偈言：</p>
<a class="t" id="t0157b06"></a><blockquote class="gatha">
<p>「『於大聚會中，　　毀呰欲無常，<a class="t" id="t0157b07"></a><br>　　自沒於愛欲，　　如牛溺深泥。<a class="t" id="t0157b08"></a><br>　　我觀彼會中，　　諸優婆塞等，<a class="t" id="t0157b09"></a><br>　　多聞明解法，　　奉持於淨戒。<a class="t" id="t0157b10"></a><br>　　汝見彼樂法，　　而說欲無常，<a class="t" id="t0157b11"></a><br>　　如何自恣欲，　　不斷於貪愛，<a class="t" id="t0157b12"></a><br>　　何故樂世間，　　畜妻子眷屬。』</p>
</blockquote>
<a class="t" id="t0157b13"></a><p><a class="t-linehead" id="t-linehead0157b13"></a>「時，彼天神如是如是開覺彼優婆塞已。如<a class="t" id="t0157b14"></a>是如是彼優婆塞覺悟已，剃除鬚髮，著<a class="t" id="t0157b15"></a>袈裟衣，正信非家，出家學道，精勤修習，盡<a class="t" id="t0157b16"></a>諸有漏，得阿羅漢。」</p>
<p><a class="t-linehead" id="t-linehead0157b16"></a>佛說此經已，諸比丘聞<a class="t" id="t0157b17"></a>佛所說，歡喜奉行。</p>
<a class="t" id="t0157b18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>