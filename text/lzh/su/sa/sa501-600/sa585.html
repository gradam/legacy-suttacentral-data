<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa585">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 585</span><span class="mirror-right">（五八五） 獨一住</span></h1>
</div>
<p><a class="t-linehead" id="t-linehead0155b29"></a>如是我聞：</p>
<p>一時，佛住釋氏優羅提那<a class="t" id="t0155c01"></a>塔所。</p>
<p><a class="t-linehead" id="t-linehead0155c01"></a>爾時，世尊新剃鬚髮，於後夜時結加<a class="t" id="t0155c02"></a>趺坐，直身正意，繫念在前，以衣覆頭。</p>
<p><a class="t-linehead" id="t-linehead0155c02"></a>時，優<a class="t" id="t0155c03"></a>羅提那塔邊有天神住，放身光明，遍照精<a class="t" id="t0155c04"></a>舍，白佛言：「沙門憂耶？」佛告天神：「何所忘失？」</p>
<a class="t" id="t0155c05"></a><p><a class="t-linehead" id="t-linehead0155c05"></a>天神復問：「沙門為歡喜耶？」</p>
<p>佛告天神：「為何<a class="t" id="t0155c06"></a>所得？」</p>
<p><a class="t-linehead" id="t-linehead0155c06"></a>天神復問：「沙門不憂不喜耶？」</p>
<p>佛告天<a class="t" id="t0155c07"></a>神：「如是，如是。」</p>
<p><a class="t-linehead" id="t-linehead0155c07"></a>爾時，天神即說偈言：</p>
<a class="t" id="t0155c08"></a><blockquote class="gatha">
<p>「為離諸煩惱，　　為無有歡喜，<a class="t" id="t0155c09"></a><br>　云何獨一住？　　非不樂所壞。」</p>
</blockquote>
<a class="t" id="t0155c10"></a><p><a class="t-linehead" id="t-linehead0155c10"></a>爾時，世尊說偈答言：</p>
<a class="t" id="t0155c11"></a><blockquote class="gatha">
<p>「我無惱解脫，　　亦無有歡喜，<a class="t" id="t0155c12"></a><br>　不樂不能壞，　　故獨一而住。」</p>
</blockquote>
<a class="t" id="t0155c13"></a><p><a class="t-linehead" id="t-linehead0155c13"></a>時，彼天神復說偈言：</p>
<a class="t" id="t0155c14"></a><blockquote class="gatha">
<p>「云何得無惱？　　云何無歡喜？<a class="t" id="t0155c15"></a><br>　云何獨一住？　　非不樂所壞。」</p>
</blockquote>
<a class="t" id="t0155c16"></a><p><a class="t-linehead" id="t-linehead0155c16"></a>爾時世尊說偈答言：</p>
<a class="t" id="t0155c17"></a><blockquote class="gatha">
<p>「煩惱生歡喜，　　喜亦生煩惱，<a class="t" id="t0155c18"></a><br>　無惱亦無喜，　　天神當護持。」</p>
</blockquote>
<a class="t" id="t0155c19"></a><p><a class="t-linehead" id="t-linehead0155c19"></a>時，彼天神復說偈言：</p>
<a class="t" id="t0155c20"></a><blockquote class="gatha">
<p>「善哉無煩惱，　　善哉無歡喜，<a class="t" id="t0155c21"></a><br>　善哉獨一住，　　不為不喜壞。<a class="t" id="t0155c22"></a><br>　久見婆羅門，　　逮得般涅槃，<a class="t" id="t0155c23"></a><br>　一切怖<span class="corr" title="[己&gt;已]">已</span>過，　　永超世恩愛。」</p>
</blockquote>
<a class="t" id="t0155c24"></a><p><a class="t-linehead" id="t-linehead0155c24"></a>時，彼天神聞佛所說，歡喜隨喜，稽首佛<a class="t" id="t0155c25"></a>足，即沒不現。</p>
<a class="t" id="t0155c26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>