<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa526">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 526</span><span class="mirror-right">（五二六） 知事不分油</span></h1>
</div>
<p><a class="t-linehead" id="t-linehead0138a01"></a>如是我聞：</p>
<p>一時，佛住舍衛國祇樹給孤<a class="t" id="t0138a02"></a>獨園。乃至尊者大目犍連言：「我於路中見<a class="t" id="t0138a03"></a>一大身眾生，頭上有大銅鑊，熾然滿中，群<a class="t" id="t0138a04"></a>銅流灌身體，乘虛而行，啼哭號呼。」乃至佛<a class="t" id="t0138a05"></a>告諸比丘：「此眾生者，過去世時，於此舍衛<a class="t" id="t0138a06"></a>國迦葉佛所出家，為知事比丘，有檀越送<a class="t" id="t0138a07"></a>油應付諸比丘。時，有眾多客比丘，知事比<a class="t" id="t0138a08"></a>丘不時分油待客，比丘去然後乃分，緣斯<a class="t" id="t0138a09"></a>罪故，已地獄中受無量苦，地獄餘罪，今得<a class="t" id="t0138a10"></a>此身，續受斯苦。諸比丘！如大目犍連所見，<a class="t" id="t0138a11"></a>真實不異。」</p>
<p><a class="t-linehead" id="t-linehead0138a11"></a>佛說此經已，諸比丘聞佛所說，<a class="t" id="t0138a12"></a>歡喜奉行。</p>
<a class="t" id="t0138a13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>