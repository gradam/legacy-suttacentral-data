<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa571">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 571</span><span class="mirror-right">（五七一） 摩訶迦</span></h1>
</div>
<p><a class="t-linehead" id="t-linehead0151b12"></a>如是我聞：</p>
<p>一時，佛住菴羅聚落菴羅<a class="t" id="t0151b13"></a>林中，與眾多上座比丘俱。</p>
<p><a class="t-linehead" id="t-linehead0151b13"></a>時，有質多羅長<a class="t" id="t0151b14"></a>者詣諸上座所，稽首禮足，退坐一面，白諸<a class="t" id="t0151b15"></a>上座比丘言：「唯願諸尊於牛牧中受我請<a class="t" id="t0151b16"></a>食。」</p>
<p><a class="t-linehead" id="t-linehead0151b16"></a>時，諸上座默然受請。</p>
<p>質多羅長者知諸<a class="t" id="t0151b17"></a>上座默然受請已，<span class="corr" title="[既&gt;即] cf.【麗】">即</span>自還家。星夜備具種<a class="t" id="t0151b18"></a>種飲食，晨朝敷座，遣使白諸上座：「時到。」</p>
<p><a class="t-linehead" id="t-linehead0151b18"></a>諸<a class="t" id="t0151b19"></a>上座著衣持鉢，至牛牧中質多羅長者舍，<a class="t" id="t0151b20"></a>就座而坐。</p>
<p><a class="t-linehead" id="t-linehead0151b20"></a>時，質多羅長者自手供養種種飲<a class="t" id="t0151b21"></a>食。食已，洗鉢、澡漱畢，質多羅長者敷一卑<a class="t" id="t0151b22"></a>床，於上座前坐聽法。</p>
<p><a class="t-linehead" id="t-linehead0151b22"></a>時，諸上座為長者說<a class="t" id="t0151b23"></a>種種法，示、教、照、喜；示、教、照、喜已，從座起去，<a class="t" id="t0151b24"></a>質多羅長者亦隨後去。</p>
<p><a class="t-linehead" id="t-linehead0151b24"></a>諸上座食諸酥酪<a class="t" id="t0151b25"></a>蜜飽滿，於春後月熱時，行路悶極。</p>
<p><a class="t-linehead" id="t-linehead0151b25"></a>爾時，有<a class="t" id="t0151b26"></a>一下座比丘名摩訶迦，白諸上座：「今日大<a class="t" id="t0151b27"></a>熱，我欲起雲雨微風，可爾不？」</p>
<p><a class="t-linehead" id="t-linehead0151b27"></a>諸上座答言：<a class="t" id="t0151b28"></a>「汝能爾者，佳。」</p>
<p><a class="t-linehead" id="t-linehead0151b28"></a>時，摩訶迦即入三昧，如其正<a class="t" id="t0151b29"></a>受。應時雲起，細雨微下，涼風亹亹從四<a class="t" id="t0151c01"></a>方來，至精舍門，尊者摩訶迦語諸上座言：<a class="t" id="t0151c02"></a>「所作可止？」</p>
<p><a class="t-linehead" id="t-linehead0151c02"></a>答言：「可止。」</p>
<p>時，尊者摩訶迦即止<a class="t" id="t0151c03"></a>神通，還於自房。</p>
<p><a class="t-linehead" id="t-linehead0151c03"></a>時，質多羅長者作是念：「最<a class="t" id="t0151c04"></a>下座比丘而能有此大神通力，況復中座及<a class="t" id="t0151c05"></a>與上座。」即禮諸上座比丘足，隨摩<span class="corr" title="[迦訶&gt;訶迦]">訶迦</span>比<a class="t" id="t0151c06"></a>丘至所住房，禮尊者摩訶迦足，退坐一面，<a class="t" id="t0151c07"></a>白言：「尊者！我欲得見尊者過人法神足現<a class="t" id="t0151c08"></a>化。」</p>
<p><a class="t-linehead" id="t-linehead0151c08"></a>尊者摩訶迦言：「長者！勿見恐怖。」</p>
<p>如是三<a class="t" id="t0151c09"></a>請，亦三不許。長者由復重請願見尊者神<a class="t" id="t0151c10"></a>通變化。</p>
<p><a class="t-linehead" id="t-linehead0151c10"></a>尊者摩訶迦語長者言：「汝且出外，<a class="t" id="t0151c11"></a>取乾草木積聚已，以一張<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>覆上。」</p>
<p><a class="t-linehead" id="t-linehead0151c11"></a>質多羅<a class="t" id="t0151c12"></a>長者即如其教，出外聚薪成<span class="gaiji">［卄／積］<!--gaiji,,1[卄／積],2&#x27090;,3--></span>，來白尊者<a class="t" id="t0151c13"></a>摩訶迦：「薪<span class="gaiji">［卄／積］<!--gaiji,,1[卄／積],2&#x27090;,3--></span>已成，以<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>覆上。」</p>
<p><a class="t-linehead" id="t-linehead0151c13"></a>時，尊者摩<a class="t" id="t0151c14"></a>訶迦即入火光三昧，於戶鉤孔中出火焰<a class="t" id="t0151c15"></a>光，燒其積薪都盡，唯白<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>不然，語長者<a class="t" id="t0151c16"></a>言：「汝今見不？」</p>
<p><a class="t-linehead" id="t-linehead0151c16"></a>答言：「已見。尊者！實為奇特。」</p>
<p>尊<a class="t" id="t0151c17"></a>者摩訶迦語長者言：「當知此者皆以不放<a class="t" id="t0151c18"></a>逸為本，不放逸集、不放逸生、不放逸轉，不<a class="t" id="t0151c19"></a>放逸故得阿耨多羅三藐三菩提。是故，長者！<a class="t" id="t0151c20"></a>此及餘功德，一切皆以不放逸為本，不放<a class="t" id="t0151c21"></a>逸集、不放逸生、不放逸轉，不放逸故得阿<a class="t" id="t0151c22"></a>耨多羅三藐三菩提，及餘道品法。」</p>
<p><a class="t-linehead" id="t-linehead0151c22"></a>質多羅長<a class="t" id="t0151c23"></a>者白尊者摩訶迦：「願常住此林中，我當盡<a class="t" id="t0151c24"></a>壽衣、被、飲食、隨病湯藥。」</p>
<p><a class="t-linehead" id="t-linehead0151c24"></a>尊者摩訶迦有行<a class="t" id="t0151c25"></a>因緣故，不受其請。</p>
<p><a class="t-linehead" id="t-linehead0151c25"></a>質多羅長者聞說法已，<a class="t" id="t0151c26"></a>歡喜隨喜，即從座起，作禮而去。</p>
<a class="t" id="t0151c27"></a><p><a class="t-linehead" id="t-linehead0151c27"></a>尊者摩訶迦不欲令供養利障罪故，即從<a class="t" id="t0151c28"></a>座起去，遂不復還。</p>
<a class="t" id="t0151c29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>