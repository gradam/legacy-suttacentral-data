<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa72">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 72</span><span class="mirror-right">（七二） 知法</span></h1>
</div>
<p><a class="t-linehead" id="t-linehead0019a04"></a>如是我聞：</p>
<p>一時，佛住舍衛國祇樹給孤<a class="t" id="t0019a05"></a>獨園。</p>
<p><a class="t-linehead" id="t-linehead0019a05"></a>爾時，世尊告諸比丘：「當說所知法、<a class="t" id="t0019a06"></a>智及智者。諦聽，善思，當為汝說。云何所知<a class="t" id="t0019a07"></a>法？謂五受陰。何等為五？色受陰，受、想、行、識<a class="t" id="t0019a08"></a>受陰，是名所知法。</p>
<p><a class="t-linehead" id="t-linehead0019a08"></a>「云何為智？調伏貪欲、<a class="t" id="t0019a09"></a>斷貪欲、越貪欲，是名為智。</p>
<p><a class="t-linehead" id="t-linehead0019a09"></a>「云何智者？阿羅<a class="t" id="t0019a10"></a>漢是。阿羅漢者，非有他世死、非無他世<a class="t" id="t0019a11"></a>死、非有無他世死、非非有無他世死，廣<a class="t" id="t0019a12"></a>說無量，諸數永滅。</p>
<p><a class="t-linehead" id="t-linehead0019a12"></a>「是名說所知法、智及智<a class="t" id="t0019a13"></a>者。」</p>
<p><a class="t-linehead" id="t-linehead0019a13"></a>佛說此經已，諸比丘聞佛所說，歡喜奉<a class="t" id="t0019a14"></a>行。</p>
<a class="t" id="t0019a15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>