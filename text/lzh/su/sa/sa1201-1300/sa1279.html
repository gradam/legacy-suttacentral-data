<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1279">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1279</span><span class="mirror-right">（一二七九） 輕賤</span></h1>
</div>
<p><a class="t-linehead" id="t-linehead0352a14"></a>如是我聞：</p>
<p>一時，佛住舍衛國祇樹給<a class="t" id="t0352a15"></a>孤獨園。</p>
<p><a class="t-linehead" id="t-linehead0352a15"></a>時，有天子容色絕妙，於後夜時來<a class="t" id="t0352a16"></a>詣佛所，稽首佛足，退坐一面。其身光明遍<a class="t" id="t0352a17"></a>照祇樹給孤獨園。</p>
<p><a class="t-linehead" id="t-linehead0352a17"></a>時，彼天子說偈問佛：</p>
<a class="t" id="t0352a18"></a><blockquote class="gatha">
<p>「退落墮負處，　　云何而得知？<a class="t" id="t0352a19"></a><br>　唯願世尊說，　　云何負處門？」</p>
</blockquote>
<a class="t" id="t0352a20"></a><p><a class="t-linehead" id="t-linehead0352a20"></a>爾時，世尊說偈答言：</p>
<a class="t" id="t0352a21"></a><blockquote class="gatha">
<p>「勝處易得知，　　負處知亦易，<a class="t" id="t0352a22"></a><br>　樂法為勝處，　　毀法為負處。<a class="t" id="t0352a23"></a><br>　愛樂惡知識，　　不愛善知識，<a class="t" id="t0352a24"></a><br>　善友生怨結，　　是名墮負門。<a class="t" id="t0352a25"></a><br>　愛樂不善人，　　善人反憎惡，<a class="t" id="t0352a26"></a><br>　欲惡不欲善，　　是名負處門。<a class="t" id="t0352a27"></a><br>　斗秤以欺人，　　是名墮負門。<a class="t" id="t0352a28"></a><br>　博弈耽嗜酒，　　遊輕著女色，<a class="t" id="t0352a29"></a><br>　費喪於財物，　　是名墮負門，<a class="t" id="t0352b01"></a><br>　女人不自守，　　捨主隨他行，<a class="t" id="t0352b02"></a><br>　男子心放蕩，　　捨妻隨外色，<a class="t" id="t0352b03"></a><br>　如是為家者，　　斯皆墮負門。<a class="t" id="t0352b04"></a><br>　老婦得少夫，　　心常懷嫉姤，<a class="t" id="t0352b05"></a><br>　懷嫉臥不安，　　是則墮負門。<a class="t" id="t0352b06"></a><br>　老夫得少婦，　　墮負處亦然。<a class="t" id="t0352b07"></a><br>　常樂著睡眠，　　知識同遊戲，<a class="t" id="t0352b08"></a><br>　怠墮好瞋恨，　　斯皆墮負門。<a class="t" id="t0352b09"></a><br>　多財結朋友，　　酒食奢不節，<a class="t" id="t0352b10"></a><br>　多費喪財物，　　斯皆墮負門。<a class="t" id="t0352b11"></a><br>　小財多貪愛，　　生於剎利心，<a class="t" id="t0352b12"></a><br>　常求為王者，　　是則墮負門。<a class="t" id="t0352b13"></a><br>　求珠璫瓔珞，　　革屣履傘蓋，<a class="t" id="t0352b14"></a><br>　莊嚴自慳惜，　　是則墮負門。<a class="t" id="t0352b15"></a><br>　受他豐美食，　　自慳惜其財，<a class="t" id="t0352b16"></a><br>　食他不反報，　　是則墮負門。<a class="t" id="t0352b17"></a><br>　沙門婆羅門，　　屈請入其舍，<a class="t" id="t0352b18"></a><br>　慳惜不時施，　　是則墮負門。<a class="t" id="t0352b19"></a><br>　沙門婆羅門，　　次第行乞食，<a class="t" id="t0352b20"></a><br>　呵責不欲施，　　是則墮負門。<a class="t" id="t0352b21"></a><br>　若父母年老，　　不及時奉養，<a class="t" id="t0352b22"></a><br>　有財而不施，　　是則墮負門。<a class="t" id="t0352b23"></a><br>　於父母兄弟，　　搥打而罵辱，<a class="t" id="t0352b24"></a><br>　無有尊卑序，　　是則墮負門。<a class="t" id="t0352b25"></a><br>　佛及弟子眾，　　在家與出家，<a class="t" id="t0352b26"></a><br>　毀呰不恭敬，　　是則墮負門。<a class="t" id="t0352b27"></a><br>　實非阿羅漢，　　羅漢過自稱，<a class="t" id="t0352b28"></a><br>　是則世間賊，　　墮於負處門。<a class="t" id="t0352b29"></a><br>　此世間負處，　　我知見故說，<a class="t" id="t0352c01"></a><br>　猶如嶮怖道，　　慧者當遠避。」</p>
</blockquote>
<a class="t" id="t0352c02"></a><p><a class="t-linehead" id="t-linehead0352c02"></a>時，彼天子復說偈言：</p>
<a class="t" id="t0352c03"></a><blockquote class="gatha">
<p>「久見婆羅門，　　逮得般涅槃，<a class="t" id="t0352c04"></a><br>　一切怖已過，　　永超世恩愛。」</p>
</blockquote>
<a class="t" id="t0352c05"></a><p><a class="t-linehead" id="t-linehead0352c05"></a>時，彼天子聞佛所說，歡喜隨喜，稽首佛足，即<a class="t" id="t0352c06"></a>沒不現。</p>
<a class="t" id="t0352c07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>