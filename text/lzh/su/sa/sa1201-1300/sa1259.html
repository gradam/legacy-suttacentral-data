<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1259">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1259</span><span class="mirror-right">（一二五九） 鐵丸</span></h1>
</div>
<p><a class="t-linehead" id="t-linehead0345b24"></a>如是我聞：</p>
<p>一時，佛住舍衛國祇樹給<a class="t" id="t0345b25"></a>孤獨園。</p>
<p><a class="t-linehead" id="t-linehead0345b25"></a>爾時，世尊告諸比丘：「譬如鐵丸投<a class="t" id="t0345b26"></a>著火中，與火同色，盛著劫貝綿中。云何？比<a class="t" id="t0345b27"></a>丘！當速燃不？」</p>
<p><a class="t-linehead" id="t-linehead0345b27"></a>比丘白佛：「如是，世尊！」</p>
<p>佛告<a class="t" id="t0345b28"></a>比丘：「愚癡之人依聚落住，晨朝著衣持鉢，<a class="t" id="t0345b29"></a>入村乞食，不善護身，不守根門，心不繫<a class="t" id="t0345c01"></a>念，若見年少女人，不正思惟，取其色相，起<a class="t" id="t0345c02"></a>貪欲心；欲燒其心，欲燒其身；身心燒已，捨<a class="t" id="t0345c03"></a>戒退減。是愚癡人長夜當得非義饒益。是<a class="t" id="t0345c04"></a>故，比丘！當如是學：『善護其身，守護根門，<a class="t" id="t0345c05"></a>繫念，入村乞食。』當如是學。」</p>
<p><a class="t-linehead" id="t-linehead0345c05"></a>佛說此經已，諸<a class="t" id="t0345c06"></a>比丘聞佛所說，歡喜奉行。</p>
<a class="t" id="t0345c07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>