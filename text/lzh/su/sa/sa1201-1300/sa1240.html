<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1240">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1240</span><span class="mirror-right">（一二四〇） 福田</span></h1>
</div>
<p><a class="t-linehead" id="t-linehead0339c19"></a>如是我聞：</p>
<p>一時，佛住舍衛國祇樹給<a class="t" id="t0339c20"></a>孤獨園。</p>
<p><a class="t-linehead" id="t-linehead0339c20"></a>時，波斯匿王獨靜思惟，作是念：「此<a class="t" id="t0339c21"></a>有三法，一切世間所不愛念。何等為三？謂<a class="t" id="t0339c22"></a>老、病、死。如是三法，一切世間所不愛念。若<a class="t" id="t0339c23"></a>無此三法世間所不愛者，諸佛世尊不出<a class="t" id="t0339c24"></a>於世，世間亦不知有諸佛如來所覺知法<a class="t" id="t0339c25"></a>為人廣說。以有此三法世間所不愛念，謂<a class="t" id="t0339c26"></a>老、病、死故，諸佛如來出興於世，世間知有<a class="t" id="t0339c27"></a>諸佛如來所覺知法廣宣說者。」波斯匿王作<a class="t" id="t0339c28"></a>是念已，來詣佛所，稽首佛足，退坐一面。<a class="t" id="t0339c29"></a>以其所念，廣白世尊。</p>
<p><a class="t-linehead" id="t-linehead0339c29"></a>佛告波斯匿王：「如是，<a class="t" id="t0340a01"></a>大王！如是，大王！此有三法，世間所不愛念，<a class="t" id="t0340a02"></a>謂老、病、死，乃至世間知有如來所覺知法為<a class="t" id="t0340a03"></a>人廣說。」爾時，世尊復說偈言：</p>
<a class="t" id="t0340a04"></a><blockquote class="gatha">
<p>「王所乘寶車，　　終歸有朽壞，<a class="t" id="t0340a05"></a><br>　此身亦復然，　　遷移會歸老。<a class="t" id="t0340a06"></a><br>　唯如來正法，　　無有衰老相，<a class="t" id="t0340a07"></a><br>　稟斯正法者，　　永到安隱處。<a class="t" id="t0340a08"></a><br>　但凡鄙衰老，　　醜弊惡形類，<a class="t" id="t0340a09"></a><br>　衰老來踐蹈，　　迷魅愚夫心。<a class="t" id="t0340a10"></a><br>　若人壽百歲，　　常慮死隨至，<a class="t" id="t0340a11"></a><br>　老病競追逐，　　伺便輒加害。」</p>
</blockquote>
<a class="t" id="t0340a12"></a><p><a class="t-linehead" id="t-linehead0340a12"></a>佛說此經已，波斯匿王聞佛所說，歡喜隨<a class="t" id="t0340a13"></a>喜，作禮而去。</p>
<a class="t" id="t0340a14"></a><p class="endsutta"><span class="t-juanname">雜阿含經卷第四十六</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>