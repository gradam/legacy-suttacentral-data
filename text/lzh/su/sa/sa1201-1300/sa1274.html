<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1274">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1274</span><span class="mirror-right">（一二七四） 波純提女</span></h1>
</div>
<p><a class="t-linehead" id="t-linehead0350a26"></a>如是我聞：</p>
<p>一時，佛住毘舍離獼猴池<a class="t" id="t0350a27"></a>側重閣講堂。</p>
<p><a class="t-linehead" id="t-linehead0350a27"></a>時，有拘迦那娑天女、朱盧陀<a class="t" id="t0350a28"></a>天女，容色絕妙，於後夜時來詣佛所，稽首<a class="t" id="t0350a29"></a>佛足，退坐一面。其身光明遍照一切獼猴<a class="t" id="t0350b01"></a>池側。</p>
<p><a class="t-linehead" id="t-linehead0350b01"></a>時，朱盧陀天女說偈白佛：</p>
<a class="t" id="t0350b02"></a><blockquote class="gatha">
<p>「大師等正覺，　　住毘舍離國，<a class="t" id="t0350b03"></a><br>　拘迦那朱盧，　　稽首恭敬禮。<a class="t" id="t0350b04"></a><br>　我昔未曾聞，　　牟尼正法律，<a class="t" id="t0350b05"></a><br>　今乃得親見，　　現前說正法。<a class="t" id="t0350b06"></a><br>　若於聖法律，　　惡慧生厭惡，<a class="t" id="t0350b07"></a><br>　必當墮惡道，　　長夜受諸苦。<a class="t" id="t0350b08"></a><br>　若於聖法律，　　正念律儀備，<a class="t" id="t0350b09"></a><br>　彼則生天上，　　長夜受安樂。」</p>
</blockquote>
<a class="t" id="t0350b10"></a><p><a class="t-linehead" id="t-linehead0350b10"></a>拘迦娑天女復說偈言：</p>
<a class="t" id="t0350b11"></a><blockquote class="gatha">
<p>「其心不為惡，　　及身口世間，<a class="t" id="t0350b12"></a><br>　五欲悉虛偽，　　正智正繫念。<a class="t" id="t0350b13"></a><br>　不習近眾苦，　　非義和合者。」</p>
</blockquote>
<a class="t" id="t0350b14"></a><p><a class="t-linehead" id="t-linehead0350b14"></a>佛告天女：「如是，如是，如汝所說：</p>
<a class="t" id="t0350b15"></a><blockquote class="gatha">
<p>「『其心不為惡，　　及身口世間，<a class="t" id="t0350b16"></a><br>　　五欲悉虛偽，　　正智正繫念。<a class="t" id="t0350b17"></a><br>　　不習近眾苦，　　非義和合者。』」</p>
</blockquote>
<a class="t" id="t0350b18"></a><p><a class="t-linehead" id="t-linehead0350b18"></a>時，彼天女聞佛所說，歡喜隨喜，即沒不現。</p>
<a class="t" id="t0350b19"></a><p><a class="t-linehead" id="t-linehead0350b19"></a>爾時，世尊夜過晨朝入僧中，敷座而坐，告<a class="t" id="t0350b20"></a>諸比丘：「昨後夜時，有二天女，容色絕妙，來<a class="t" id="t0350b21"></a>詣我所，為我作禮，退坐一面。朱盧陀天女<a class="t" id="t0350b22"></a>而說偈言：</p>
<a class="t" id="t0350b23"></a><blockquote class="gatha">
<p>「『大師等正覺，　　住毘舍離國，<a class="t" id="t0350b24"></a><br>　　我拘迦那娑，　　及以朱盧陀。<a class="t" id="t0350b25"></a><br>　　如是二天女，　　稽首禮佛足，<a class="t" id="t0350b26"></a><br>　　我昔未曾聞，　　牟尼正法律。<a class="t" id="t0350b27"></a><br>　　今乃見正覺，　　演說微妙法，<a class="t" id="t0350b28"></a><br>　　若於正法律，　　厭惡住惡慧。<a class="t" id="t0350b29"></a><br>　　必墮於惡道，　　長夜受大苦，<a class="t" id="t0350b30"></a><br>　　若於正法律，　　正念律儀備。<a class="t" id="t0350c01"></a><br>　　生善趣天上，　　長夜受安樂。』</p>
</blockquote>
<a class="t" id="t0350c02"></a><p><a class="t-linehead" id="t-linehead0350c02"></a>「拘迦那天女復說偈言：</p>
<a class="t" id="t0350c03"></a><blockquote class="gatha">
<p>「『其心不為惡，　　及身口世間，<a class="t" id="t0350c04"></a><br>　　五欲悉虛偽，　　正智正繫念。<a class="t" id="t0350c05"></a><br>　　不習近眾苦，　　非義和合者。』</p>
</blockquote>
<a class="t" id="t0350c06"></a><p><a class="t-linehead" id="t-linehead0350c06"></a>「我時答言：『如是，如是，如汝所說：</p>
<a class="t" id="t0350c07"></a><blockquote class="gatha">
<p>「『「其心不為惡，　　及身口世間，<a class="t" id="t0350c08"></a><br>　　　五欲悉虛偽，　　正智正繫念。<a class="t" id="t0350c09"></a><br>　　　不習近眾苦，　　非義和合者。」』」</p>
</blockquote>
<a class="t" id="t0350c10"></a><p><a class="t-linehead" id="t-linehead0350c10"></a>佛說此經已，諸比丘聞佛所說，歡喜奉行。</p>
<a class="t" id="t0350c11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>