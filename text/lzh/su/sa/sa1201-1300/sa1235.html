<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1235">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1235</span><span class="mirror-right">（一二三五） 繁縛</span></h1>
</div>
<p><a class="t-linehead" id="t-linehead0338b12"></a>如是我聞：</p>
<p>一時，佛住舍衛國祇樹給<a class="t" id="t0338b13"></a>孤獨園。</p>
<p><a class="t-linehead" id="t-linehead0338b13"></a>時，波斯匿王忿諸國人，多所囚執，若<a class="t" id="t0338b14"></a>剎利、若婆羅門、若鞞舍、若首陀羅、若旃<a class="t" id="t0338b15"></a>陀羅，持戒、犯戒，在家、出家，悉皆被錄，或鏁、<a class="t" id="t0338b16"></a>或杻械、或以繩縛。</p>
<p><a class="t-linehead" id="t-linehead0338b16"></a>時，有眾多比丘晨朝<a class="t" id="t0338b17"></a>著衣持鉢，入舍衛城乞食，聞波斯匿王多<a class="t" id="t0338b18"></a>所攝錄，乃至或鏁、或縛，乞食畢，還精舍，舉<a class="t" id="t0338b19"></a>衣鉢，洗足已，往詣佛所，稽首佛足，退坐一<a class="t" id="t0338b20"></a>面，白佛言：「世尊！我等今日眾多比丘入城<a class="t" id="t0338b21"></a>乞食，聞波斯匿王多所收錄，乃至鏁縛。」</p>
<p><a class="t-linehead" id="t-linehead0338b21"></a>爾<a class="t" id="t0338b22"></a>時，世尊即說偈言：</p>
<a class="t" id="t0338b23"></a><blockquote class="gatha">
<p>「非繩鏁杻械，　　名曰堅固縛，<a class="t" id="t0338b24"></a><br>　染污心顧念，　　錢財寶妻子，<a class="t" id="t0338b25"></a><br>　是縛長且固，　　雖緩難可脫，<a class="t" id="t0338b26"></a><br>　慧者不顧念，　　世間五欲樂，<a class="t" id="t0338b27"></a><br>　是則斷諸縛，　　安隱永超世。」</p>
</blockquote>
<a class="t" id="t0338b28"></a><p><a class="t-linehead" id="t-linehead0338b28"></a>佛說此經已，諸比丘聞佛所說，歡喜奉行。</p>
<a class="t" id="t0338b29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>