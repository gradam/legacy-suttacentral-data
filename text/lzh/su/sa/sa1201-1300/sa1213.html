<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1213">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1213</span><span class="mirror-right">（一二一三） 不樂</span></h1>
</div>
<p><a class="t-linehead" id="t-linehead0330c20"></a>如是我聞：</p>
<p>一時，佛住王舍城迦蘭陀<a class="t" id="t0330c21"></a>竹園。</p>
<p><a class="t-linehead" id="t-linehead0330c21"></a>爾時，尊者尼拘律相住於曠野禽獸<a class="t" id="t0330c22"></a>住處。尊者婆耆舍出家未久，有如是威儀，<a class="t" id="t0330c23"></a>依聚落城邑住，晨朝著衣持鉢，於彼聚落<a class="t" id="t0330c24"></a>城邑乞食，善護其身，守諸根門，攝心繫念。<a class="t" id="t0330c25"></a>食已，還住處，舉衣鉢，洗足畢，入室坐禪。速<a class="t" id="t0330c26"></a>從禪覺，不著乞食，而彼無有隨時教授、無<a class="t" id="t0330c27"></a>有教誡者，心不安樂，周圓隱覆。如是深<a class="t" id="t0330c28"></a>住。</p>
<p><a class="t-linehead" id="t-linehead0330c28"></a>時，尊者婆耆舍作是念：「我不得利，難<a class="t" id="t0330c29"></a>得非易得。我不隨時得教授、教誡，不<a class="t" id="t0331a01"></a>得欣樂周圓隱覆心住。我今當讚歎自厭<a class="t" id="t0331a02"></a>之<span class="corr" title="[　&gt;偈]">偈</span>。」即說偈言：</p>
<a class="t" id="t0331a03"></a><blockquote class="gatha">
<p>「當捨樂不樂，　　及一切貪覺，<a class="t" id="t0331a04"></a><br>　於隣無所作，　　離染名比丘。<a class="t" id="t0331a05"></a><br>　於六覺心想，　　馳騁於世間，<a class="t" id="t0331a06"></a><br>　惡不善隱覆，　　不能去皮膚。<a class="t" id="t0331a07"></a><br>　穢污樂於心，　　是不名比丘，<a class="t" id="t0331a08"></a><br>　有餘縛所縛，　　見聞覺識俱。<a class="t" id="t0331a09"></a><br>　於欲覺悟者，　　彼處不復染，<a class="t" id="t0331a10"></a><br>　如是不染者，　　是則為牟尼。<a class="t" id="t0331a11"></a><br>　大地及虛空，　　世間諸色像，<a class="t" id="t0331a12"></a><br>　斯皆磨滅法，　　寂然自決定。<a class="t" id="t0331a13"></a><br>　法器久修習，　　而得三摩提，<a class="t" id="t0331a14"></a><br>　不觸不諂偽，　　其心極專至。<a class="t" id="t0331a15"></a><br>　彼聖久涅槃，　　繫念待時滅。」</p>
</blockquote>
<a class="t" id="t0331a16"></a><p><a class="t-linehead" id="t-linehead0331a16"></a>時，尊者婆耆舍說自厭離偈，心自開覺，於不<a class="t" id="t0331a17"></a>樂等開覺已，欣樂心住。</p>
<a class="t" id="t0331a18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>