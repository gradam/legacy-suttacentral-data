<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1300">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1300</span><span class="mirror-right">（一三〇〇） 因陀羅</span></h1>
</div>
<p><a class="t-linehead" id="t-linehead0357c15"></a>如是我聞：</p>
<p>一時，佛住舍衛國祇樹給<a class="t" id="t0357c16"></a>孤獨園。</p>
<p><a class="t-linehead" id="t-linehead0357c16"></a>爾時，釋提桓因於後夜時來詣佛<a class="t" id="t0357c17"></a>所，稽首佛足，退坐一面。其身光明遍照祇<a class="t" id="t0357c18"></a>樹給孤獨園。</p>
<p><a class="t-linehead" id="t-linehead0357c18"></a>時，釋提桓因說偈問佛：</p>
<a class="t" id="t0357c19"></a><blockquote class="gatha">
<p>「何法命不知？　　何法命不覺？<a class="t" id="t0357c20"></a><br>　何法鏁於命？　　何法為命縛？」</p>
</blockquote>
<a class="t" id="t0357c21"></a><p><a class="t-linehead" id="t-linehead0357c21"></a>爾時，世尊說偈答言：</p>
<a class="t" id="t0357c22"></a><blockquote class="gatha">
<p>「色者命不知，　　諸行命不覺，<a class="t" id="t0357c23"></a><br>　身鏁於其命，　　受縛於命者。」</p>
</blockquote>
<a class="t" id="t0357c24"></a><p><a class="t-linehead" id="t-linehead0357c24"></a>釋提桓因復說偈言：</p>
<a class="t" id="t0357c25"></a><blockquote class="gatha">
<p>「色者非為命，　　諸佛之所說，<a class="t" id="t0357c26"></a><br>　云何而得熟？　　於彼甚深藏，<a class="t" id="t0357c27"></a><br>　云何段肉住？　　云何知命身？」</p>
</blockquote>
<a class="t" id="t0357c28"></a><p><a class="t-linehead" id="t-linehead0357c28"></a>爾時，世尊說偈答言：</p>
<a class="t" id="t0357c29"></a><blockquote class="gatha">
<p>「迦羅邏為初，　　迦羅邏生胞，<a class="t" id="t0358a01"></a><br>　胞生於肉段，　　肉段生堅厚，<a class="t" id="t0358a02"></a><br>　堅厚生肢節，　　及諸毛髮等，<a class="t" id="t0358a03"></a><br>　色等諸情根，　　漸次成形體，<a class="t" id="t0358a04"></a><br>　因母飲食等，　　長養彼胎身。」</p>
</blockquote>
<a class="t" id="t0358a05"></a><p><a class="t-linehead" id="t-linehead0358a05"></a>爾時，釋提桓因聞佛所說，歡喜隨喜，稽首佛<a class="t" id="t0358a06"></a>足，即沒不現。</p>
<a class="t" id="t0358a07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>