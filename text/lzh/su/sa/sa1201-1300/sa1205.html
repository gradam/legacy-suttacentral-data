<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1205">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1205</span><span class="mirror-right">（一二〇五） 折羅</span></h1>
</div>
<p><a class="t-linehead" id="t-linehead0328a15"></a>如是我聞：</p>
<p>一時，佛住舍衛國祇樹給<a class="t" id="t0328a16"></a>孤獨園。</p>
<p><a class="t-linehead" id="t-linehead0328a16"></a>時，遮羅比丘尼住舍衛國王園比丘<a class="t" id="t0328a17"></a>尼眾中，晨朝著衣持鉢，入舍衛城乞食。食<a class="t" id="t0328a18"></a>已，還精舍，舉衣鉢，洗足畢，持尼師壇，著<a class="t" id="t0328a19"></a>肩上，至安陀林，坐一樹下，入晝正受。</p>
<p><a class="t-linehead" id="t-linehead0328a19"></a>時，魔<a class="t" id="t0328a20"></a>波旬作是念：「今沙門瞿曇在舍衛國祇樹給<a class="t" id="t0328a21"></a>孤獨園。遮羅比丘尼亦住舍衛國王園比丘<a class="t" id="t0328a22"></a>尼眾中，晨朝著衣持鉢，入舍衛城乞食。食<a class="t" id="t0328a23"></a>已，還精舍，洗足畢，舉衣鉢，持尼師壇，著<a class="t" id="t0328a24"></a>肩上，入安陀林，坐一樹下，入晝正受。我<a class="t" id="t0328a25"></a>今當往，為作留難。」化作年少，容貌端正，<a class="t" id="t0328a26"></a>至遮羅比丘尼前而說偈言：</p>
<a class="t" id="t0328a27"></a><blockquote class="gatha">
<p>「覺受生為樂，　　生服受五欲，<a class="t" id="t0328a28"></a><br>　為誰教受汝，　　令厭離於生。」</p>
</blockquote>
<a class="t" id="t0328a29"></a><p><a class="t-linehead" id="t-linehead0328a29"></a>時，遮羅比丘尼作是念：「此是何人？欲作恐<a class="t" id="t0328b01"></a>怖？為人？為非人？為姦狡人？而來至此，欲<a class="t" id="t0328b02"></a>作嬈亂。」即說偈言：</p>
<a class="t" id="t0328b03"></a><blockquote class="gatha">
<p>「生者必有死，　　生則受諸苦，<a class="t" id="t0328b04"></a><br>　鞭打諸惱苦，　　一切緣生有。<a class="t" id="t0328b05"></a><br>　當斷一切苦，　　超越一切生，<a class="t" id="t0328b06"></a><br>　慧眼觀聖諦，　　牟尼所說法。<a class="t" id="t0328b07"></a><br>　苦苦及苦集，　　滅盡離諸苦，<a class="t" id="t0328b08"></a><br>　修習八正道，　　安隱趣涅槃。<a class="t" id="t0328b09"></a><br>　大師平等法，　　我欣樂彼法，<a class="t" id="t0328b10"></a><br>　我知彼法故，　　不復樂受生。<a class="t" id="t0328b11"></a><br>　一切離愛喜，　　捨一切闇冥，<a class="t" id="t0328b12"></a><br>　寂滅以作證，　　安住諸漏盡。<a class="t" id="t0328b13"></a><br>　覺知汝惡魔，　　自當消滅去。」</p>
</blockquote>
<a class="t" id="t0328b14"></a><p><a class="t-linehead" id="t-linehead0328b14"></a>時，魔波旬作是念：「遮羅比丘尼已知我心。」<a class="t" id="t0328b15"></a>內懷憂慼，即沒不現。</p>
<a class="t" id="t0328b16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>