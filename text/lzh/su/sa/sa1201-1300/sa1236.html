<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1236">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1236</span><span class="mirror-right">（一二三六） 得勝</span></h1>
</div>
<p><a class="t-linehead" id="t-linehead0338b29"></a>如是我聞：</p>
<p>一時，佛住舍衛國祇樹給<a class="t" id="t0338c01"></a>孤獨園。</p>
<p><a class="t-linehead" id="t-linehead0338c01"></a>時，波斯匿王、摩竭提國阿闍世王<a class="t" id="t0338c02"></a>韋提希子共相違背。摩竭提王阿闍世韋提<a class="t" id="t0338c03"></a>希子起四種軍——象軍、馬軍、車軍、步軍，來至<a class="t" id="t0338c04"></a>拘薩羅國。波斯匿王聞阿闍世王韋提希子<a class="t" id="t0338c05"></a>四種軍至，亦集四種軍——象軍、馬軍、車軍、步軍，<a class="t" id="t0338c06"></a>出共鬪戰。阿闍世王四軍得勝，波斯匿王四<a class="t" id="t0338c07"></a>軍不如，退敗星散，單車馳走，還舍衛城。</p>
<p><a class="t-linehead" id="t-linehead0338c07"></a>時，<a class="t" id="t0338c08"></a>有眾多比丘晨朝著衣持鉢，入舍衛城乞<a class="t" id="t0338c09"></a>食，聞摩竭提王阿闍世韋提希子起四種軍，<a class="t" id="t0338c10"></a>來至拘薩羅國；波斯匿王起四種軍出共<a class="t" id="t0338c11"></a>鬪戰，波斯匿王四軍不如，退敗星散，波斯<a class="t" id="t0338c12"></a>匿王恐怖狼狽，單車馳走，還舍衛城。聞已，乞<a class="t" id="t0338c13"></a>食畢，還精舍，舉衣鉢，洗足已，往詣佛所，<a class="t" id="t0338c14"></a>稽首佛足，退坐一面，白佛言：「世尊！我等今<a class="t" id="t0338c15"></a>日眾多比丘入城乞食，聞摩竭提主阿闍世<a class="t" id="t0338c16"></a>王韋提希子起四種軍……」如是廣說，乃至「單<a class="t" id="t0338c17"></a>車馳走，還舍衛城。」</p>
<p><a class="t-linehead" id="t-linehead0338c17"></a>爾時，世尊即說偈言：</p>
<a class="t" id="t0338c18"></a><blockquote class="gatha">
<p>「戰勝增怨敵，　　敗苦臥不安，<a class="t" id="t0338c19"></a><br>　勝敗二俱捨，　　臥覺寂靜樂。」</p>
</blockquote>
<a class="t" id="t0338c20"></a><p><a class="t-linehead" id="t-linehead0338c20"></a>佛說此經已，諸比丘聞佛所說，歡喜奉行。</p>
<a class="t" id="t0338c21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>