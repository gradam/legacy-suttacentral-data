<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1258">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1258</span><span class="mirror-right">（一二五八） 鼓</span></h1>
</div>
<p><a class="t-linehead" id="t-linehead0345b01"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙<a class="t" id="t0345b02"></a>人住處鹿野苑中。</p>
<p><a class="t-linehead" id="t-linehead0345b02"></a>爾時，世尊告諸比丘：「過去<a class="t" id="t0345b03"></a>世時，有一人名陀舍羅訶，彼陀舍羅訶有<a class="t" id="t0345b04"></a>鼓名阿能訶，好聲、美聲、深聲，徹四十里。<a class="t" id="t0345b05"></a>彼鼓既久，處處裂壞。爾時，鼓士裁割牛皮，周<a class="t" id="t0345b06"></a>匝纏縛；雖復纏縛，鼓猶無復高聲、美聲、深<a class="t" id="t0345b07"></a>聲。彼於後時，轉復朽壞，皮大剝落，唯有聚<a class="t" id="t0345b08"></a>木。</p>
<p><a class="t-linehead" id="t-linehead0345b08"></a>「如是，比丘！修身、修戒、修心、修慧，以彼修<a class="t" id="t0345b09"></a>身、修戒、修心、修慧故，於如來所說修多羅甚<a class="t" id="t0345b10"></a>深明照，難見難覺，不可思量，微密決定，明<a class="t" id="t0345b11"></a>智所知，彼則頓受、周備受，聞其所說，歡喜崇<a class="t" id="t0345b12"></a>習，出離饒益。當來比丘不修身、不修戒、不<a class="t" id="t0345b13"></a>修心、不修慧，聞如來所說修多羅甚深明<a class="t" id="t0345b14"></a>照空相應隨順緣起法，彼不頓受持，不至<a class="t" id="t0345b15"></a>到受。聞彼說者，不歡喜崇習，而於世間眾<a class="t" id="t0345b16"></a>雜異論、文辭綺飾、世俗雜句，專心頂受，聞彼<a class="t" id="t0345b17"></a>說者，歡喜崇習，不得出離饒益。於彼如來<a class="t" id="t0345b18"></a>所說甚深明照空相要法隨順緣起者，於<a class="t" id="t0345b19"></a>此則滅，猶如彼鼓，朽故壞裂，唯有聚木。是故，<a class="t" id="t0345b20"></a>諸比丘！當勤方便修身、修戒、修心、修慧，於如<a class="t" id="t0345b21"></a>來所說甚深明照空相要法隨順緣起，頓<a class="t" id="t0345b22"></a>受、遍受。聞彼說者，歡喜崇習，出離饒益。」</p>
<p><a class="t-linehead" id="t-linehead0345b22"></a>佛<a class="t" id="t0345b23"></a>說此經已，諸比丘聞佛所說，歡喜奉行。</p>
<a class="t" id="t0345b24"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>