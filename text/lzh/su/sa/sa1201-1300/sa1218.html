<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1218">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1218</span><span class="mirror-right">（一二一八） 四句讚</span></h1>
</div>
<p><a class="t-linehead" id="t-linehead0332a08"></a>如是我聞：</p>
<p>一時，佛住舍衛國祇樹給<a class="t" id="t0332a09"></a>孤獨園。</p>
<p><a class="t-linehead" id="t-linehead0332a09"></a>爾時，世尊告諸比丘：「我今當說四<a class="t" id="t0332a10"></a>法句。諦聽，善思，當為汝說。何等為四？</p>
<a class="t" id="t0332a11"></a><blockquote class="gatha">
<p>「賢聖善說法，　　是則為最上。<a class="t" id="t0332a12"></a><br>　愛說非不愛，　　是則為第二。<a class="t" id="t0332a13"></a><br>　諦說非虛妄，　　是則第三說。<a class="t" id="t0332a14"></a><br>　法說不異言，　　是則為第四。</p>
</blockquote>
<a class="t" id="t0332a15"></a><p><a class="t-linehead" id="t-linehead0332a15"></a>「諸比丘！是名說四法句。」</p>
<p>爾時，尊者婆耆舍<a class="t" id="t0332a16"></a>於眾會中，作是念：「世尊於四眾中說四法<a class="t" id="t0332a17"></a>句，我當以四種讚歎稱譽隨喜。」即從座<a class="t" id="t0332a18"></a>起，整衣服，為佛作禮，合掌白佛言：「世尊！<a class="t" id="t0332a19"></a>欲有所說。善逝！欲有所說。」</p>
<p><a class="t-linehead" id="t-linehead0332a19"></a>佛告婆耆舍：<a class="t" id="t0332a20"></a>「隨所樂說！」</p>
<p><a class="t-linehead" id="t-linehead0332a20"></a>時，尊者婆耆舍即說偈言：</p>
<a class="t" id="t0332a21"></a><blockquote class="gatha">
<p>「若善說法者，　　於己不惱迫，<a class="t" id="t0332a22"></a><br>　亦不恐怖他，　　是則為善說。<a class="t" id="t0332a23"></a><br>　所說愛說者，　　說令彼歡喜，<a class="t" id="t0332a24"></a><br>　不令彼為惡，　　是則為愛說。<a class="t" id="t0332a25"></a><br>　諦說知甘露，　　諦說知無上，<a class="t" id="t0332a26"></a><br>　諦義說法說，　　正士建立處。<a class="t" id="t0332a27"></a><br>　如佛所說法，　　安隱涅槃道，<a class="t" id="t0332a28"></a><br>　滅除一切苦，　　是名善說法。」</p>
</blockquote>
<a class="t" id="t0332a29"></a><p><a class="t-linehead" id="t-linehead0332a29"></a>佛說此經已，諸比丘聞佛所說，歡喜奉行。</p>
<a class="t" id="t0332b01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>