<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1299">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1299</span><span class="mirror-right">（一二九九） 十善</span></h1>
</div>
<p><a class="t-linehead" id="t-linehead0357b10"></a>如是我聞：</p>
<p>一時，佛住舍衛國祇樹給<a class="t" id="t0357b11"></a>孤獨園。</p>
<p><a class="t-linehead" id="t-linehead0357b11"></a>時，彼天子容色絕妙，於後夜時來<a class="t" id="t0357b12"></a>詣佛所，稽首佛足，退坐一面。其身光明遍<a class="t" id="t0357b13"></a>照祇樹給孤獨園。</p>
<p><a class="t-linehead" id="t-linehead0357b13"></a>時，彼天子說偈問佛：</p>
<a class="t" id="t0357b14"></a><blockquote class="gatha">
<p>「何戒何威儀？　　何得何為業？<a class="t" id="t0357b15"></a><br>　慧者云何住？　　云何往生天？」</p>
</blockquote>
<a class="t" id="t0357b16"></a><p><a class="t-linehead" id="t-linehead0357b16"></a>爾時，世尊說偈答言：</p>
<a class="t" id="t0357b17"></a><blockquote class="gatha">
<p>「遠離於殺生，　　持戒自防樂，<a class="t" id="t0357b18"></a><br>　害心不加生，　　是則生天路。<a class="t" id="t0357b19"></a><br>　遠離不與取，　　與取心欣樂，<a class="t" id="t0357b20"></a><br>　斷除賊盜心，　　是則生天路。<a class="t" id="t0357b21"></a><br>　不行他所受，　　遠離於邪婬，<a class="t" id="t0357b22"></a><br>　自受知止足，　　是則生天路。<a class="t" id="t0357b23"></a><br>　自為己及他，　　為財及戲笑，<a class="t" id="t0357b24"></a><br>　妄語而不為，　　是則生天路。<a class="t" id="t0357b25"></a><br>　斷除於兩舌，　　不離他親友，<a class="t" id="t0357b26"></a><br>　常念和彼此，　　是則生天路。<a class="t" id="t0357b27"></a><br>　遠離不愛言，　　軟語不傷人，<a class="t" id="t0357b28"></a><br>　常說淳美言，　　是則生天路。<a class="t" id="t0357b29"></a><br>　不為不誠說，　　無義不饒益，<a class="t" id="t0357c01"></a><br>　常順於法言，　　是則生天路。<a class="t" id="t0357c02"></a><br>　聚落若空地，　　見利言我有，<a class="t" id="t0357c03"></a><br>　不行此貪想，　　是則生天路。<a class="t" id="t0357c04"></a><br>　慈心無害想，　　不害於眾生，<a class="t" id="t0357c05"></a><br>　心常無怨結，　　是則生天路。<a class="t" id="t0357c06"></a><br>　苦業及果報，　　二俱生淨信，<a class="t" id="t0357c07"></a><br>　受持於正見，　　是則生天路。<a class="t" id="t0357c08"></a><br>　如是諸善法，　　十<span class="corr" title="[稱&gt;種] cf.【麗】">種</span>淨業跡，<a class="t" id="t0357c09"></a><br>　等受堅固持，　　是則生天路。」</p>
</blockquote>
<a class="t" id="t0357c10"></a><p><a class="t-linehead" id="t-linehead0357c10"></a>時，彼天子復說偈言：</p>
<a class="t" id="t0357c11"></a><blockquote class="gatha">
<p>「久見婆羅門，　　逮得般涅槃，<a class="t" id="t0357c12"></a><br>　一切怖已過，　　永超世恩愛。」</p>
</blockquote>
<a class="t" id="t0357c13"></a><p><a class="t-linehead" id="t-linehead0357c13"></a>於時，天子聞佛所說，歡喜隨喜，稽首佛足，<a class="t" id="t0357c14"></a>即沒不現。</p>
<a class="t" id="t0357c15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>