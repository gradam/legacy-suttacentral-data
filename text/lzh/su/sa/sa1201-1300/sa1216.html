<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1216">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1216</span><span class="mirror-right">（一二一六） 憍慢</span></h1>
</div>
<p><a class="t-linehead" id="t-linehead0331c02"></a>如是我聞：</p>
<p>一時，佛住舍衛國祇樹給<a class="t" id="t0331c03"></a>孤獨園。</p>
<p><a class="t-linehead" id="t-linehead0331c03"></a>時，尊者婆耆舍自以智慧堪能善<a class="t" id="t0331c04"></a>說，於法聰明梵行所生憍慢心，即自心<a class="t" id="t0331c05"></a>念：「我不利，不得利，得苦不得樂，我自以<a class="t" id="t0331c06"></a>智慧輕慢於彼聰明梵行者，我今當說能<a class="t" id="t0331c07"></a>生厭離偈。」即說偈言：</p>
<a class="t" id="t0331c08"></a><blockquote class="gatha">
<p>「瞿曇莫生慢，　　斷慢令無餘，<a class="t" id="t0331c09"></a><br>　莫起慢覺想，　　莫退生變悔。<a class="t" id="t0331c10"></a><br>　莫隱覆於他，　　埿犁殺慢墮，<a class="t" id="t0331c11"></a><br>　正受能除憂，　　見道住正道。<a class="t" id="t0331c12"></a><br>　其心得喜樂，　　見道自攝持，<a class="t" id="t0331c13"></a><br>　是故無礙辯，　　清淨離諸蓋。<a class="t" id="t0331c14"></a><br>　斷一切諸慢，　　起一切明處，<a class="t" id="t0331c15"></a><br>　正念於三明，　　神足他心智。」</p>
</blockquote>
<a class="t" id="t0331c16"></a><p><a class="t-linehead" id="t-linehead0331c16"></a>時，尊者婆耆舍說此生厭離偈已，心得清<a class="t" id="t0331c17"></a>淨。</p>
<a class="t" id="t0331c18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>