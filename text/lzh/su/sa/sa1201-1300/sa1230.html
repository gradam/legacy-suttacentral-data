<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1230">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1230</span><span class="mirror-right">（一二三〇） 鹿穽</span></h1>
</div>
<p><a class="t-linehead" id="t-linehead0336b19"></a>如是我聞：</p>
<p>一時，佛住舍衛國祇樹<a class="t" id="t0336b20"></a>給孤獨園。</p>
<p><a class="t-linehead" id="t-linehead0336b20"></a>時，波斯匿王獨靜思惟，作是念：「世<a class="t" id="t0336b21"></a>少有人得勝妙財利能不放逸，能不貪<a class="t" id="t0336b22"></a>著，能於眾生不起惡行。世多有人得勝<a class="t" id="t0336b23"></a>妙財利起於放逸，增其貪著，起諸邪行。」作<a class="t" id="t0336b24"></a>是念已，往詣佛所，稽首佛足，退坐一面，白<a class="t" id="t0336b25"></a>佛言：「世尊！我獨靜思惟，作是念：『世間少有<a class="t" id="t0336b26"></a>人得勝妙財，能於財利不起放逸，不起<a class="t" id="t0336b27"></a>貪著，不作邪行。世多有人得勝妙財而<a class="t" id="t0336b28"></a>起放逸，生於貪著，多起邪行。』」</p>
<p><a class="t-linehead" id="t-linehead0336b28"></a>佛告波斯匿<a class="t" id="t0336b29"></a>王：「如是，大王！如是，大王！世少有人得勝妙<a class="t" id="t0336c01"></a>財利能不貪著，不起放逸，不起邪行。世<a class="t" id="t0336c02"></a>多有人得勝妙財利，於財放逸，而起貪<a class="t" id="t0336c03"></a>著，起諸邪行。大王當知，彼諸世人得勝財<a class="t" id="t0336c04"></a>利，於財放逸，而起貪著，作邪行者，愚癡<a class="t" id="t0336c05"></a>人，長夜當得不饒益苦。大王！譬如獵師、獵<a class="t" id="t0336c06"></a>師弟子，空野林中張網施羂，多殺禽獸，<a class="t" id="t0336c07"></a>困苦眾生，惡業增廣。如是，世人得勝妙財利，<a class="t" id="t0336c08"></a>於財放逸，而起貪著，造諸邪行，亦復如是。<a class="t" id="t0336c09"></a>是愚癡人，長夜當得不饒益苦。」爾時，世尊復<a class="t" id="t0336c10"></a>說偈言：</p>
<a class="t" id="t0336c11"></a><blockquote class="gatha">
<p>「貪欲於勝財，　　為貪所迷醉，<a class="t" id="t0336c12"></a><br>　狂亂不自覺，　　猶如捕獵者，<a class="t" id="t0336c13"></a><br>　緣斯放逸故，　　當受大苦報。」</p>
</blockquote>
<a class="t" id="t0336c14"></a><p><a class="t-linehead" id="t-linehead0336c14"></a>佛說此經已，波斯匿王聞佛所說，歡喜隨<a class="t" id="t0336c15"></a>喜，作禮而去。</p>
<a class="t" id="t0336c16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>