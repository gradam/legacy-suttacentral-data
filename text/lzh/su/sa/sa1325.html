<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1325">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1325</span><span class="mirror-right">（一三二五） 受齋</span></h1>
</div>
<a class="t" id="t-juan50"></a>　<a class="t" id="t0364a03"></a><a class="t" id="t0364a04"></a><a class="t" id="t0364a05"></a><p class="suttainfo"><span class="t-juanname">雜阿含經卷第五十</span><br><a class="t" id="t0364a06"></a><a class="t" id="t0364a07"></a><span class="t-byline">宋天竺三藏求那跋陀羅譯</span></p>
<a class="t" id="t0364a08"></a><p><a class="t-linehead" id="t-linehead0364a08"></a>如是我聞：</p>
<p>一時，佛住王舍城迦蘭陀<a class="t" id="t0364a09"></a>竹園。</p>
<p><a class="t-linehead" id="t-linehead0364a09"></a>時，有優婆夷子，受八支齋，尋即犯<a class="t" id="t0364a10"></a>戒，即為鬼神所持。</p>
<p><a class="t-linehead" id="t-linehead0364a10"></a>爾時，優婆夷即說偈言：</p>
<a class="t" id="t0364a11"></a><blockquote class="gatha">
<p>「十四十五日，　　及月分八日，<a class="t" id="t0364a12"></a><br>　神通瑞應月，　　八支善正受，<a class="t" id="t0364a13"></a><br>　受持於齋戒，　　不為鬼所持，<a class="t" id="t0364a14"></a><br>　我昔數諮問，　　世尊作是說。」</p>
</blockquote>
<a class="t" id="t0364a15"></a><p><a class="t-linehead" id="t-linehead0364a15"></a>爾時，彼鬼即說偈言：</p>
<a class="t" id="t0364a16"></a><blockquote class="gatha">
<p>「十四十五日，　　及月分八日，<a class="t" id="t0364a17"></a><br>　神足瑞應月，　　八支修正受。<a class="t" id="t0364a18"></a><br>　齋肅清淨住，　　戒德善守護，<a class="t" id="t0364a19"></a><br>　不為鬼戲弄，　　善哉從佛聞。<a class="t" id="t0364a20"></a><br>　汝當說言放，　　我當放汝子。<a class="t" id="t0364a21"></a><br>　諸有慢緩業，　　染污行苦行，<a class="t" id="t0364a22"></a><br>　梵行不清淨，　　終不得大果。<a class="t" id="t0364a23"></a><br>　譬如拔菅草，　　執緩則傷手，<a class="t" id="t0364a24"></a><br>　沙門行惡觸，　　當墮地獄中。<a class="t" id="t0364a25"></a><br>　譬如拔菅草，　　急捉不傷手，<a class="t" id="t0364a26"></a><br>　沙門善攝持，　　則到般涅槃。」</p>
</blockquote>
<a class="t" id="t0364a27"></a><p><a class="t-linehead" id="t-linehead0364a27"></a>時，彼鬼神即放優婆夷子。爾時，優婆夷說偈<a class="t" id="t0364a28"></a>告子言：</p>
<a class="t" id="t0364a29"></a><blockquote class="gatha">
<p>「子汝今聽我，　　說彼鬼神說，<a class="t" id="t0364b01"></a><br>　若有慢緩業，　　穢污修苦行。<a class="t" id="t0364b02"></a><br>　不清淨梵行，　　彼不得大果，<a class="t" id="t0364b03"></a><br>　譬如拔葌草，　　執緩則傷手。<a class="t" id="t0364b04"></a><br>　沙門起惡觸，　　當墮地獄中，<a class="t" id="t0364b05"></a><br>　如急執葌草，　　則不傷其手。<a class="t" id="t0364b06"></a><br>　沙門善執護，　　逮得般涅槃。」</p>
</blockquote>
<a class="t" id="t0364b07"></a><p><a class="t-linehead" id="t-linehead0364b07"></a>時，彼優婆夷子如是覺悟已，剃除鬚髮，著<a class="t" id="t0364b08"></a>袈裟衣，正信非家，出家學道，心不得樂，還<a class="t" id="t0364b09"></a>歸自家，母遙見子，而說偈言：</p>
<a class="t" id="t0364b10"></a><blockquote class="gatha">
<p>「邁世而出家，　　何為還聚落，<a class="t" id="t0364b11"></a><br>　燒舍急出財，　　豈還投火中？」</p>
</blockquote>
<a class="t" id="t0364b12"></a><p><a class="t-linehead" id="t-linehead0364b12"></a>其子比丘說偈答言：</p>
<a class="t" id="t0364b13"></a><blockquote class="gatha">
<p>「但念母命終，　　存亡不相見，<a class="t" id="t0364b14"></a><br>　故來還瞻視，　　何見子不歡。」</p>
</blockquote>
<a class="t" id="t0364b15"></a><p><a class="t-linehead" id="t-linehead0364b15"></a>時，母優婆夷說偈答言：</p>
<a class="t" id="t0364b16"></a><blockquote class="gatha">
<p>「捨欲而出家，　　還欲服食之，<a class="t" id="t0364b17"></a><br>　是故我憂悲，　　恐隨魔自在。」</p>
</blockquote>
<a class="t" id="t0364b18"></a><p><a class="t-linehead" id="t-linehead0364b18"></a>是時，優婆夷如是如是發悟其子；如是，其<a class="t" id="t0364b19"></a>子還空閑處，精勤思惟，斷除一切煩惱結<a class="t" id="t0364b20"></a>縛，得阿羅漢果證。</p>
<a class="t" id="t0364b21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>