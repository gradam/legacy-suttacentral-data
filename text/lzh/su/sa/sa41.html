<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa41">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 41</span><span class="mirror-right">（四一） 五轉</span></h1>
</div>
<p><a class="t-linehead" id="t-linehead0009b07"></a>如是我聞：</p>
<p>一時，佛住舍衛國祇樹給孤<a class="t" id="t0009b08"></a>獨園。</p>
<p><a class="t-linehead" id="t-linehead0009b08"></a>爾時，世尊告諸比丘：「有五受陰——色受<a class="t" id="t0009b09"></a>陰，受、想、行、識受陰。我於此五受陰，五種如<a class="t" id="t0009b10"></a>實知——色如實知，色集、色味、色患、色離如實知。<a class="t" id="t0009b11"></a>如是受、想、行、識如實知，識集、識味、識患、識離<a class="t" id="t0009b12"></a>如實知。</p>
<p><a class="t-linehead" id="t-linehead0009b12"></a>「云何色如實知？諸所有色，一切四大<a class="t" id="t0009b13"></a>及四大造色，是名色，如是色如實知。云何色<a class="t" id="t0009b14"></a>集如實知？於色喜愛，是名色集，如是色集<a class="t" id="t0009b15"></a>如實知。云何色味如實知？謂色因緣生喜樂，<a class="t" id="t0009b16"></a>是名色味，如是色味如實知。云何色患如實<a class="t" id="t0009b17"></a>知？若色無常、苦、變易法，是名色患，如是色<a class="t" id="t0009b18"></a>患如實知。云何色離如實知？若於色調伏<a class="t" id="t0009b19"></a>欲貪、斷欲貪、越欲貪，是名色離，如是色<a class="t" id="t0009b20"></a>離如實知。</p>
<p><a class="t-linehead" id="t-linehead0009b20"></a>「云何受如實知？有六受身——眼觸生<a class="t" id="t0009b21"></a>受，耳、鼻、舌、身、意觸生受，是名受，如是受如<a class="t" id="t0009b22"></a>實知。云何受集如實知？觸集是受集，如是<a class="t" id="t0009b23"></a>受集如實知。云何受味如實知？緣六受生<a class="t" id="t0009b24"></a>喜樂，是名受味，如是受味如實知。云何受<a class="t" id="t0009b25"></a>患如實知？若受無常、苦、變易法，是名受患，如<a class="t" id="t0009b26"></a>是受患如實知。云何受離如實知？於受調<a class="t" id="t0009b27"></a>伏欲貪、斷欲貪、越欲貪，是名受離，如是<a class="t" id="t0009b28"></a>受離如實知。</p>
<p><a class="t-linehead" id="t-linehead0009b28"></a>「云何想如實知？謂六想身。云何<a class="t" id="t0009b29"></a>為六？謂眼觸生想，耳、鼻、舌、身、意觸生想，是<a class="t" id="t0009c01"></a>名想，如是想如實知。云何想集如實知？謂<a class="t" id="t0009c02"></a>觸集是想集，如是想集如實知。云何想味如<a class="t" id="t0009c03"></a>實知？想因緣生喜樂，是名想味，如是想味<a class="t" id="t0009c04"></a>如實知。云何想患如實知？謂想無常、苦、變易<a class="t" id="t0009c05"></a>法，是名想患，如是想患如實知。云何想離<a class="t" id="t0009c06"></a>如實知？若於想調伏欲貪、斷欲貪、越欲<a class="t" id="t0009c07"></a>貪，是名想離，如是想離如實知。</p>
<p><a class="t-linehead" id="t-linehead0009c07"></a>「云何行如<a class="t" id="t0009c08"></a>實知？謂六思身——眼觸生思，耳、鼻、舌、身、意觸<a class="t" id="t0009c09"></a>生思，是名為行，如是行如實知。云何行<a class="t" id="t0009c10"></a>集如實知？觸集是行集，如是行集如實知。<a class="t" id="t0009c11"></a>云何行味如實知？謂行因緣生喜樂，是名<a class="t" id="t0009c12"></a>行味，如是行味如實知。云何行患如實知？<a class="t" id="t0009c13"></a>若行無常、苦、變易法，是名行患，如是行患如<a class="t" id="t0009c14"></a>實知。云何行離如實知？若行調伏欲貪、<a class="t" id="t0009c15"></a>斷欲貪、越欲貪，是名行離，如是行離如實<a class="t" id="t0009c16"></a>知。</p>
<p><a class="t-linehead" id="t-linehead0009c16"></a>「云何識如實知？謂六識身——眼識身，耳、鼻、<a class="t" id="t0009c17"></a>舌、身、意識身，是名為識身，如是識身如實<a class="t" id="t0009c18"></a>知。云何識集如實知？謂名色集，是名識<a class="t" id="t0009c19"></a>集，如是識集如實知。云何識味如實知？<a class="t" id="t0009c20"></a>識因緣生喜樂，是名識味，如是識味如<a class="t" id="t0009c21"></a>實知。云何識患如實知？若識無常、苦、變易法，<a class="t" id="t0009c22"></a>是名識患，如是識患如實知。云何識離如實<a class="t" id="t0009c23"></a>知？謂於識調伏欲貪、斷欲貪、越欲貪，是<a class="t" id="t0009c24"></a>名識離，如是識離如實知。</p>
<p><a class="t-linehead" id="t-linehead0009c24"></a>「比丘！若沙門、婆<a class="t" id="t0009c25"></a>羅門於色如是知、如是見；如是知、如是見，<a class="t" id="t0009c26"></a>離欲向，是名正向。若正向者，我說彼入。<a class="t" id="t0009c27"></a>受、想、行、識亦復如是。若沙門、婆羅門於色如<a class="t" id="t0009c28"></a>實知、如實見，於色生厭、離欲，不起諸漏，<a class="t" id="t0009c29"></a>心得解脫；若心得解脫者，則為純一；純<a class="t" id="t0010a01"></a>一者，則梵行立；梵行立者，離他自在，是名苦<a class="t" id="t0010a02"></a>邊。受、想、行、識亦復如是。」</p>
<p><a class="t-linehead" id="t-linehead0010a02"></a>佛說此經已，諸比<a class="t" id="t0010a03"></a>丘聞佛所說，歡喜奉行。</p>
<a class="t" id="t0010a04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>