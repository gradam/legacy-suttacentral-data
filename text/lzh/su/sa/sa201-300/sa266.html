<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa266">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 266</span><span class="mirror-right">（二六六） 無知</span></h1>
</div>
<p><a class="t-linehead" id="t-linehead0069b04"></a>如是我聞：</p>
<p>一時，佛住舍衛國祇樹給<a class="t" id="t0069b05"></a>孤獨園。</p>
<p><a class="t-linehead" id="t-linehead0069b05"></a>爾時，佛告諸比丘：「於無始生死，無<a class="t" id="t0069b06"></a>明所蓋，愛結所繫，長夜輪迴，不知苦之<a class="t" id="t0069b07"></a>本際；有時長久不雨，地之所生百穀草木，皆<a class="t" id="t0069b08"></a>悉枯乾。諸比丘！若無明所蓋，愛結所繫，<a class="t" id="t0069b09"></a>眾生生死輪迴，愛結不斷，不盡苦邊。諸比<a class="t" id="t0069b10"></a>丘！有時長夜不雨，大海水悉皆枯竭。諸比<a class="t" id="t0069b11"></a>丘！無明所蓋，愛結所繫，眾生生死輪迴，愛<a class="t" id="t0069b12"></a>結不斷，不盡苦邊。諸比丘！有時長夜須彌<a class="t" id="t0069b13"></a>山王皆悉崩落，無明所蓋，愛結所繫，眾<a class="t" id="t0069b14"></a>生長夜生死輪迴，愛結不斷，不盡苦邊。<a class="t" id="t0069b15"></a>諸比丘！有時長夜此大地悉皆敗壞，而眾<a class="t" id="t0069b16"></a>生無明所蓋，愛結所繫，眾生長夜生死輪<a class="t" id="t0069b17"></a>迴，愛結不斷，不盡苦邊。</p>
<p><a class="t-linehead" id="t-linehead0069b17"></a>「比丘！譬如狗子<a class="t" id="t0069b18"></a>繫柱，彼繫不斷，長夜繞柱，輪迴而轉。如是，<a class="t" id="t0069b19"></a>比丘！愚夫眾生不如實知色、色集、色滅、色味、<a class="t" id="t0069b20"></a>色患、色離，長夜輪迴，順色而轉。如是不如<a class="t" id="t0069b21"></a>實知受、想、行、識、識集、識滅、識味、識患、識離，長<a class="t" id="t0069b22"></a>夜輪迴，順識而轉。諸比丘！隨色轉、隨受轉、<a class="t" id="t0069b23"></a>隨想轉、隨行轉、隨識轉。隨色轉故，不脫於<a class="t" id="t0069b24"></a>色，隨受、想、行、識轉故，不脫於識。以不<a class="t" id="t0069b25"></a>脫故，不脫生、老、病、死、憂、悲、惱、苦。多聞聖弟<a class="t" id="t0069b26"></a>子如實知色、色集、色滅、色味、色患、色離，如實<a class="t" id="t0069b27"></a>知受、想、行、識、識集、識滅、識味、識患、識離故，<a class="t" id="t0069b28"></a>不隨識轉。不隨轉故，脫於色，脫於受、想、<a class="t" id="t0069b29"></a>行、識，我說脫於生、老、病、死、憂、悲、惱、苦。」</p>
<p><a class="t-linehead" id="t-linehead0069b29"></a>佛說<a class="t" id="t0069c01"></a>此經已。時，諸比丘聞佛所說，歡喜奉行。</p>
<a class="t" id="t0069c02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>