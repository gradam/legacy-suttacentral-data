<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa233">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 233</span><span class="mirror-right">（二三三） 世間</span></h1>
</div>
<p><a class="t-linehead" id="t-linehead0056c02"></a>如是我聞：</p>
<p>一時，佛住舍衛國祇樹給<a class="t" id="t0056c03"></a>孤獨園。</p>
<p><a class="t-linehead" id="t-linehead0056c03"></a>爾時，世尊告諸比丘：「我今當說世<a class="t" id="t0056c04"></a>間、世間集、世間滅、世間滅道跡。諦聽，善思。</p>
<a class="t" id="t0056c05"></a><p><a class="t-linehead" id="t-linehead0056c05"></a>「云何為世間？謂六內入處。云何六？眼內入處，<a class="t" id="t0056c06"></a>耳、鼻、舌、身、意內入處。</p>
<p><a class="t-linehead" id="t-linehead0056c06"></a>「云何世間集？謂當來有<a class="t" id="t0056c07"></a>愛，喜、貪俱，彼彼集著。</p>
<p><a class="t-linehead" id="t-linehead0056c07"></a>「云何世間滅？謂當來有<a class="t" id="t0056c08"></a>愛，喜、貪俱，彼彼集著無餘斷，已捨、已吐、已盡、<a class="t" id="t0056c09"></a>離欲、滅、止、沒。</p>
<p><a class="t-linehead" id="t-linehead0056c09"></a>「云何世間滅道跡？謂八聖道，正<a class="t" id="t0056c10"></a>見、正志、正語、正業、正命、正方便、正念、正定。」</p>
<p><a class="t-linehead" id="t-linehead0056c10"></a>佛<a class="t" id="t0056c11"></a>說此經已，諸比丘聞佛所說，歡喜奉行。</p>
<a class="t" id="t0056c12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>