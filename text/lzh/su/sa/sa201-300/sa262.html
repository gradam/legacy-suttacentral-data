<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa262">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 262</span><span class="mirror-right">（二六二） 闡陀</span></h1>
</div>
<p><a class="t-linehead" id="t-linehead0066b06"></a>如是我聞：</p>
<p>一時，有眾多上座比丘住<a class="t" id="t0066b07"></a>波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人住處鹿野苑中，佛般泥洹未<a class="t" id="t0066b08"></a>久。</p>
<p><a class="t-linehead" id="t-linehead0066b08"></a>時，長老闡陀晨朝著衣持鉢，入波羅<span class="gaiji">［木＊奈］<!--gaiji,,1[木＊奈],2&#x3B88;,3--></span><a class="t" id="t0066b09"></a>城乞食。食已，還攝衣鉢，洗足已，持戶鈎，從<a class="t" id="t0066b10"></a>林至林，從房至房，從經行處至經行處，<a class="t" id="t0066b11"></a>處處請諸比丘言：「當教授我，為我說法，<a class="t" id="t0066b12"></a>令我知法、見法，我當如法知、如法觀。」</p>
<p><a class="t-linehead" id="t-linehead0066b12"></a>時，諸<a class="t" id="t0066b13"></a>比丘語闡陀言：「色無常，受、想、行、識無常，<a class="t" id="t0066b14"></a>一切行無常，一切法無我，涅槃寂滅。」</p>
<p><a class="t-linehead" id="t-linehead0066b14"></a>闡陀<a class="t" id="t0066b15"></a>語諸比丘言：「我已知色無常，受、想、行、識無<a class="t" id="t0066b16"></a>常，一切行無常，一切法無我，涅槃寂滅。」</p>
<p><a class="t-linehead" id="t-linehead0066b16"></a>闡<a class="t" id="t0066b17"></a>陀復言：「然我不喜聞：『一切諸行空寂、不可得、<a class="t" id="t0066b18"></a>愛盡、離欲、涅槃。』此中云何有我而言：『如是<a class="t" id="t0066b19"></a>知、如是見，是名見法。』？」第二、第三亦如是說。</p>
<a class="t" id="t0066b20"></a><p><a class="t-linehead" id="t-linehead0066b20"></a>闡陀復言：「是中誰復有力堪能為我說法，<a class="t" id="t0066b21"></a>令我知法、見法？」復作是念：「尊者阿難今在<a class="t" id="t0066b22"></a>拘睒彌國瞿師羅園，曾供養親覲世尊，佛<a class="t" id="t0066b23"></a>所讚歎，諸梵行者皆悉識知。彼必堪能<a class="t" id="t0066b24"></a>為我說法，令我知法、見法。」</p>
<p><a class="t-linehead" id="t-linehead0066b24"></a>時，闡陀過此夜<a class="t" id="t0066b25"></a>已，晨朝著衣持鉢，入波羅<span class="corr" title="[[＊]&gt;]"></span><span class="gaiji">［木＊奈］<!--gaiji,,1[木＊奈],2&#x3B88;,3--></span>城乞食。食<a class="t" id="t0066b26"></a>已，還攝舉臥具，攝臥具已，持衣鉢詣拘睒<a class="t" id="t0066b27"></a>彌國，漸漸遊行到拘睒彌國，攝舉衣鉢，洗<a class="t" id="t0066b28"></a>足已，詣尊者阿難所，共相問訊已，却坐一<a class="t" id="t0066b29"></a>面。</p>
<p><a class="t-linehead" id="t-linehead0066b29"></a>時，闡陀語尊者阿難言：「一時，諸上座比<a class="t" id="t0066c01"></a>丘住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人住處鹿野苑中。時，我<a class="t" id="t0066c02"></a>晨朝著衣持鉢入波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>城乞食。食已，還<a class="t" id="t0066c03"></a>攝衣鉢，洗足已，持戶鉤，從林至林，從房<a class="t" id="t0066c04"></a>至房，從經行處至經行處，處處見諸比丘，<a class="t" id="t0066c05"></a>而請之言：『當教授我，為我說法，令我知法、<a class="t" id="t0066c06"></a>見法。』時，諸比丘為我說法言：『色無常，受、想、<a class="t" id="t0066c07"></a>行、識無常，一切行無常，一切法無我，涅槃<a class="t" id="t0066c08"></a>寂滅。』我爾時語諸比丘言：『我已知色無常，<a class="t" id="t0066c09"></a>受、想、行、識無常，一切行無常，一切法無我，涅<a class="t" id="t0066c10"></a>槃寂滅。然我不喜聞：「一切諸行空寂、不可<a class="t" id="t0066c11"></a>得、愛盡、離欲、涅槃。」此中云何有我而言：「如是<a class="t" id="t0066c12"></a>知、如是見，是名見法。」？』我爾時作是念：『是中<a class="t" id="t0066c13"></a>誰復有力堪能為我說法，令我知法、見法？』<a class="t" id="t0066c14"></a>我時復作是念：『尊者阿難今在拘睒彌國瞿<a class="t" id="t0066c15"></a>師羅園，曾供養親覲世尊，佛所讚歎，諸梵<a class="t" id="t0066c16"></a>行者皆悉知識。彼必堪能為我說法，令我<a class="t" id="t0066c17"></a>知法、見法。』善哉！尊者阿難今當為我說法，<a class="t" id="t0066c18"></a>令我知法、見法。」</p>
<p><a class="t-linehead" id="t-linehead0066c18"></a>時，尊者阿難語闡陀言：「善<a class="t" id="t0066c19"></a>哉！闡陀！我意大喜，我慶仁者能於梵行人<a class="t" id="t0066c20"></a>前，無所覆藏，破虛偽刺。闡陀！愚癡凡夫<a class="t" id="t0066c21"></a>所不能解色無常，受、想、行、識無常，一切諸<a class="t" id="t0066c22"></a>行無常，一切法無我，涅槃寂滅。汝今堪受<a class="t" id="t0066c23"></a>勝妙法，汝今諦聽，當為汝說。」</p>
<p><a class="t-linehead" id="t-linehead0066c23"></a>時，闡陀作是<a class="t" id="t0066c24"></a>念：「我今歡喜得勝妙心、得踊悅心，我今堪<a class="t" id="t0066c25"></a>能受勝妙法。」</p>
<p><a class="t-linehead" id="t-linehead0066c25"></a>爾時，阿難語闡陀言：「我親從<a class="t" id="t0066c26"></a>佛聞，教摩訶迦旃延言：『世人顛倒依於二<a class="t" id="t0066c27"></a>邊，若有、若無，世人取諸境界，心便計著。迦<a class="t" id="t0066c28"></a>旃延！若不受、不取、不住、不計於我，此苦生時<a class="t" id="t0066c29"></a>生、滅時滅。迦旃延！於此不疑、不惑、不由<a class="t" id="t0067a01"></a>於他而能自知，是名正見，如來所說。所以<a class="t" id="t0067a02"></a>者何？迦旃延！如實正觀世間集者，則不生<a class="t" id="t0067a03"></a>世間無見，如實正觀世間滅，則不生世間有<a class="t" id="t0067a04"></a>見。迦旃延！如來離於二邊，說於中道，所謂<a class="t" id="t0067a05"></a>此有故彼有，此生故彼生，謂緣無明有行，<a class="t" id="t0067a06"></a>乃至生、老、病、死、憂、悲、惱、苦集；所謂此無故彼<a class="t" id="t0067a07"></a>無，此滅故彼滅，謂無明滅則行滅，乃至生、<a class="t" id="t0067a08"></a>老、病、死、憂、悲、惱、苦滅。』」</p>
<p><a class="t-linehead" id="t-linehead0067a08"></a>尊者阿難說是法時，<a class="t" id="t0067a09"></a>闡陀比丘遠塵離垢，得法眼淨。爾時，闡陀<a class="t" id="t0067a10"></a>比丘見法、得法、知法、起法，超越狐疑，不<a class="t" id="t0067a11"></a>由於他，於大師教法，得無所畏。恭敬合掌<a class="t" id="t0067a12"></a>白尊者阿難言：「正應如是。如是智慧梵行，<a class="t" id="t0067a13"></a>善知識教授教誡說法。我今從尊者阿難所，<a class="t" id="t0067a14"></a>聞如是法，於一切行皆空、皆悉寂、不可<a class="t" id="t0067a15"></a>得、愛盡、離欲、滅盡、涅槃，心樂正住解脫，不<a class="t" id="t0067a16"></a>復轉還，不復見我，唯見正法。」</p>
<p><a class="t-linehead" id="t-linehead0067a16"></a>時，阿難語<a class="t" id="t0067a17"></a>闡陀言：「汝今得大善利，於甚深佛法中，得<a class="t" id="t0067a18"></a>聖慧眼。」</p>
<p><a class="t-linehead" id="t-linehead0067a18"></a>時，二正士展轉隨喜，從坐而起，各<a class="t" id="t0067a19"></a>還本處。</p>
<a class="t" id="t0067a20"></a><blockquote class="gatha">
<p>輸屢那三種　　無明亦有三<a class="t" id="t0067a21"></a><br>　無間等及滅　　富留那、闡陀</p>
</blockquote>
<a class="t" id="t0067a22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>