<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa246">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 246</span><span class="mirror-right">（二四六） 七年</span></h1>
</div>
<p><a class="t-linehead" id="t-linehead0059a03"></a>如是我聞：</p>
<p>一時，佛住王舍城耆闍崛<a class="t" id="t0059a04"></a>山。</p>
<p><a class="t-linehead" id="t-linehead0059a04"></a>爾時，世尊晨朝著衣持鉢，入王舍城乞<a class="t" id="t0059a05"></a>食。</p>
<p><a class="t-linehead" id="t-linehead0059a05"></a>爾時，天魔波旬作是念：「沙門瞿曇晨朝<a class="t" id="t0059a06"></a>著衣持鉢，入王舍城乞食，我今當往亂其<a class="t" id="t0059a07"></a>道意。」</p>
<p><a class="t-linehead" id="t-linehead0059a07"></a>時，魔波旬化作御車象類，執杖覓牛，<a class="t" id="t0059a08"></a>著弊衣，蓬頭亂髮，手脚剝裂，手執牛杖，至<a class="t" id="t0059a09"></a>世尊前問言：「瞿曇！見我牛不？」</p>
<p><a class="t-linehead" id="t-linehead0059a09"></a>世尊作是念：<a class="t" id="t0059a10"></a>「此是惡魔，欲來亂我。」即告魔言：「惡魔！何處<a class="t" id="t0059a11"></a>有牛？何用牛為？」</p>
<p><a class="t-linehead" id="t-linehead0059a11"></a>魔作是念：「沙門瞿曇知我<a class="t" id="t0059a12"></a>是魔。」而白佛言：「瞿曇！眼觸入處，是我所乘。<a class="t" id="t0059a13"></a>耳、鼻、舌、身、意觸入處，是我所乘。」</p>
<p><a class="t-linehead" id="t-linehead0059a13"></a>復問：「瞿曇！<a class="t" id="t0059a14"></a>欲何所之？」</p>
<p><a class="t-linehead" id="t-linehead0059a14"></a>佛告惡魔：「汝有眼觸入處，耳、鼻、<a class="t" id="t0059a15"></a>舌、身、意觸入處。若彼無眼觸入處，無耳、鼻、舌、<a class="t" id="t0059a16"></a>身、意觸入處，汝所不到，我往到彼。」</p>
<p><a class="t-linehead" id="t-linehead0059a16"></a>爾時，天<a class="t" id="t0059a17"></a>魔波旬即說偈言：</p>
<a class="t" id="t0059a18"></a><blockquote class="gatha">
<p>「若常有我者，　　彼悉是我所，<a class="t" id="t0059a19"></a><br>　一切悉屬我，　　瞿曇何所之。」</p>
</blockquote>
<a class="t" id="t0059a20"></a><p><a class="t-linehead" id="t-linehead0059a20"></a>爾時，世尊說偈答言：</p>
<a class="t" id="t0059a21"></a><blockquote class="gatha">
<p>「若言有我者，　　彼說我則非，<a class="t" id="t0059a22"></a><br>　是故知波旬，　　即自墮負處。」</p>
</blockquote>
<a class="t" id="t0059a23"></a><p><a class="t-linehead" id="t-linehead0059a23"></a>魔復說偈言：</p>
<a class="t" id="t0059a24"></a><blockquote class="gatha">
<p>「若說言知道，　　安隱向涅槃，<a class="t" id="t0059a25"></a><br>　汝自獨遊往，　　何煩教他為？」</p>
</blockquote>
<a class="t" id="t0059a26"></a><p><a class="t-linehead" id="t-linehead0059a26"></a>世尊復說偈答言：</p>
<a class="t" id="t0059a27"></a><blockquote class="gatha">
<p>「若有離魔者，　　問度彼岸道，<a class="t" id="t0059a28"></a><br>　為彼平等說，　　真實永無餘，<a class="t" id="t0059a29"></a><br>　時習不放逸，　　永離魔自在。」</p>
</blockquote>
<a class="t" id="t0059b01"></a><p><a class="t-linehead" id="t-linehead0059b01"></a>魔復說偈言：</p>
<a class="t" id="t0059b02"></a><blockquote class="gatha">
<p>「有石似段肉，　　餓烏來欲食，<a class="t" id="t0059b03"></a><br>　彼作軟美想，　　欲以補飢虛，<a class="t" id="t0059b04"></a><br>　竟不得其味，　　折觜而騰虛，<a class="t" id="t0059b05"></a><br>　我今猶如烏，　　瞿曇如石生，<a class="t" id="t0059b06"></a><br>　不入愧而去，　　猶烏陵虛逝，<a class="t" id="t0059b07"></a><br>　內心懷愁毒，　　即彼沒不現。」</p>
</blockquote>
<a class="t" id="t0059b08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>