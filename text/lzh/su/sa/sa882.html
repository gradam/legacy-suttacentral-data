<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa882">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 882</span><span class="mirror-right">（八八二） 不放逸根本</span></h1>
</div>
<p><a class="t-linehead" id="t-linehead0221c23"></a>如是我聞：</p>
<p>一時，佛住舍衛國祇樹給孤<a class="t" id="t0221c24"></a>獨園。</p>
<p><a class="t-linehead" id="t-linehead0221c24"></a>爾時，世尊告諸比丘：「譬如百草藥木，<a class="t" id="t0221c25"></a>皆依於地而得生長；如是種種善法，皆依<a class="t" id="t0221c26"></a>不放逸為本……」如上說，乃至涅槃。</p>
<p><a class="t-linehead" id="t-linehead0221c26"></a>「譬如黑沈<a class="t" id="t0221c27"></a>水香是眾香之上，如是種種善法，不放逸最<a class="t" id="t0221c28"></a>為其上。</p>
<p><a class="t-linehead" id="t-linehead0221c28"></a>「譬如堅固之香，赤栴檀為第一；如<a class="t" id="t0221c29"></a>是一切善法，一切皆不放逸為根本。如是，<a class="t" id="t0222a01"></a>乃至涅槃。</p>
<p><a class="t-linehead" id="t-linehead0222a01"></a>「譬如水陸諸華，優鉢羅華為第<a class="t" id="t0222a02"></a>一；如是一切善法，皆不放逸為根本，乃至涅<a class="t" id="t0222a03"></a>槃。</p>
<p><a class="t-linehead" id="t-linehead0222a03"></a>「譬如陸地生華，摩利沙華為第一；如是<a class="t" id="t0222a04"></a>一切善法，不放逸為其根本，乃至涅槃。</p>
<p><a class="t-linehead" id="t-linehead0222a04"></a>「譬<a class="t" id="t0222a05"></a>如，比丘！一切畜生跡中，象跡為上；如是一<a class="t" id="t0222a06"></a>切諸善法，不放逸最為根本……」如上說，乃至涅<a class="t" id="t0222a07"></a>槃。</p>
<p><a class="t-linehead" id="t-linehead0222a07"></a>「譬如一切畜生，師子為第一；所謂畜生<a class="t" id="t0222a08"></a>主，如是一切善法，不放逸為其根本……」如上<a class="t" id="t0222a09"></a>說，乃至涅槃。</p>
<p><a class="t-linehead" id="t-linehead0222a09"></a>「譬如一切屋舍堂閣，以棟為<a class="t" id="t0222a10"></a>第一；如是一切善法，不放逸為其根本。</p>
<p><a class="t-linehead" id="t-linehead0222a10"></a>「譬<a class="t" id="t0222a11"></a>如一切閻浮果，唯得閻浮名者，果最為第<a class="t" id="t0222a12"></a>一；如是一切善法，不放逸為其根本。</p>
<a class="t" id="t0222a13"></a><p><a class="t-linehead" id="t-linehead0222a13"></a>「如是一切俱毘陀羅樹，薩婆耶旨羅俱毘陀<a class="t" id="t0222a14"></a>羅樹為第一；如是一切善法，不放逸為根<a class="t" id="t0222a15"></a>本……」如上說，乃至涅槃。</p>
<p><a class="t-linehead" id="t-linehead0222a15"></a>「譬如諸山，以須彌山<a class="t" id="t0222a16"></a>王為第一；如是一切善法，不放逸為其根<a class="t" id="t0222a17"></a>本……」如上說，乃至涅槃。</p>
<p><a class="t-linehead" id="t-linehead0222a17"></a>「譬如一切金，以閻浮<a class="t" id="t0222a18"></a>提金為第一；如是一切善法，不放逸為其<a class="t" id="t0222a19"></a>根本……」如上說，乃至涅槃。</p>
<p><a class="t-linehead" id="t-linehead0222a19"></a>「譬如一切衣中，伽<a class="t" id="t0222a20"></a>尸細<span class="gaiji">［疊＊毛］<!--gaiji,,1[疊＊毛],2&#x3CB2;,3--></span>為第一；如是一切善法，不放逸為其<a class="t" id="t0222a21"></a>根本……」如上說，乃至涅槃。</p>
<p><a class="t-linehead" id="t-linehead0222a21"></a>「譬如一切色中，以<a class="t" id="t0222a22"></a>白色為第一；如是一切善法，不放逸為其<a class="t" id="t0222a23"></a>根本……」如上說，乃至涅槃。</p>
<p><a class="t-linehead" id="t-linehead0222a23"></a>「譬如眾鳥，以金翅<a class="t" id="t0222a24"></a>鳥為第一；如是一切善法，不放逸為其根<a class="t" id="t0222a25"></a>本……」如上說，乃至涅槃。</p>
<p><a class="t-linehead" id="t-linehead0222a25"></a>「譬如諸王，轉輪聖王<a class="t" id="t0222a26"></a>為第一；如是一切善法，不放逸為其根本……」<a class="t" id="t0222a27"></a>如上說，乃至涅槃。</p>
<p><a class="t-linehead" id="t-linehead0222a27"></a>「譬如一切天王，四大天王<a class="t" id="t0222a28"></a>為第一；如是一切善法，不放逸為其根本……」<a class="t" id="t0222a29"></a>如上說，乃至涅槃。</p>
<p><a class="t-linehead" id="t-linehead0222a29"></a>「譬如一切三十三天，以<a class="t" id="t0222b01"></a>帝釋為第一；如是一切善法，不放逸為其<a class="t" id="t0222b02"></a>根本……」如上說，乃至涅槃。</p>
<p><a class="t-linehead" id="t-linehead0222b02"></a>「譬如焰摩天中，以<a class="t" id="t0222b03"></a>宿焰摩天王為第一；如是一切善法，不放逸<a class="t" id="t0222b04"></a>為其根本……」如上說，乃至涅槃。</p>
<p><a class="t-linehead" id="t-linehead0222b04"></a>「譬如兜率陀<a class="t" id="t0222b05"></a>天，以兜率陀天王為第一；如是一切善法，<a class="t" id="t0222b06"></a>不放逸為其根本……」如上說，乃至涅槃。</p>
<p><a class="t-linehead" id="t-linehead0222b06"></a>「譬如<a class="t" id="t0222b07"></a>化樂天，以善化樂天王為第一；如是一切<a class="t" id="t0222b08"></a>善法，不放逸為其根本……」如上說，乃至涅槃。</p>
<a class="t" id="t0222b09"></a><p><a class="t-linehead" id="t-linehead0222b09"></a>「譬如他化自在天，以善他化自在天子為<a class="t" id="t0222b10"></a>第一；如是一切善法，不放逸為其根本……」如<a class="t" id="t0222b11"></a>上說，乃至涅槃。</p>
<p><a class="t-linehead" id="t-linehead0222b11"></a>「譬如梵天，大梵王為第一；<a class="t" id="t0222b12"></a>如是一切善法，不放逸為其根本……」如上說，<a class="t" id="t0222b13"></a>乃至涅槃。</p>
<p><a class="t-linehead" id="t-linehead0222b13"></a>「譬如閻浮提一切眾流皆順趣大<a class="t" id="t0222b14"></a>海，其大海者最為第一；以容受故，如是一<a class="t" id="t0222b15"></a>切善法皆順不放逸……」如上說，乃至涅槃。</p>
<p><a class="t-linehead" id="t-linehead0222b15"></a>「譬<a class="t" id="t0222b16"></a>如一切雨渧皆歸大海，如是一切善法皆<a class="t" id="t0222b17"></a>順趣不放逸海……」如上說，乃至涅槃。</p>
<p><a class="t-linehead" id="t-linehead0222b17"></a>「譬如一<a class="t" id="t0222b18"></a>切薩羅，阿耨大薩羅為第一；如是一切善法，<a class="t" id="t0222b19"></a>不放逸為第一……」如上說，乃至涅槃。</p>
<p><a class="t-linehead" id="t-linehead0222b19"></a>「譬如閻<a class="t" id="t0222b20"></a>浮提一切河，四大河為第一；謂恒河、新頭、<a class="t" id="t0222b21"></a>搏叉、司陀，如是一切善法，不放逸為第一……」<a class="t" id="t0222b22"></a>如上說，乃至涅槃。</p>
<p><a class="t-linehead" id="t-linehead0222b22"></a>「譬如眾星光明，月為第<a class="t" id="t0222b23"></a>一；如是一切善法，不放逸為第一……」如上說，<a class="t" id="t0222b24"></a>乃至涅槃。</p>
<p><a class="t-linehead" id="t-linehead0222b24"></a>「譬如諸大身眾生，羅睺羅阿修羅<a class="t" id="t0222b25"></a>最為第一；如是一切善法，不放逸為其根<a class="t" id="t0222b26"></a>本……」如上說，乃至涅槃。</p>
<p><a class="t-linehead" id="t-linehead0222b26"></a>「譬如諸受五欲者，頂<a class="t" id="t0222b27"></a>生王為第一；如是一切善法，不放逸為其根<a class="t" id="t0222b28"></a>本……」如上說，乃至涅槃。</p>
<p><a class="t-linehead" id="t-linehead0222b28"></a>「譬如欲界諸神力，天<a class="t" id="t0222b29"></a>魔波旬為第一；如是一切善法，不放逸為<a class="t" id="t0222c01"></a>其根本……」如上說，乃至涅槃。</p>
<p><a class="t-linehead" id="t-linehead0222c01"></a>「譬如一切眾生，<a class="t" id="t0222c02"></a>無足、兩足、四足、多足，色、無色，想、無想，非想、非<a class="t" id="t0222c03"></a>無想，如來為第一；如是一切善法，不放逸<a class="t" id="t0222c04"></a>為其根本……」如上說，乃至涅槃。</p>
<p><a class="t-linehead" id="t-linehead0222c04"></a>「譬如所有諸<a class="t" id="t0222c05"></a>法，有為、無為，離貪欲為第一；如是一切善<a class="t" id="t0222c06"></a>法，不放逸為其根本……」如上說，乃至涅槃。</p>
<p><a class="t-linehead" id="t-linehead0222c06"></a>「譬<a class="t" id="t0222c07"></a>如一切諸法眾，如來眾為第一；如是一切<a class="t" id="t0222c08"></a>善法，不放逸為其根本……」如上說，乃至涅槃。</p>
<a class="t" id="t0222c09"></a><p><a class="t-linehead" id="t-linehead0222c09"></a>「譬如一切所有諸界苦行，梵行聖界為第一；<a class="t" id="t0222c10"></a>如是一切善法，不放逸為其根本……」如上說，<a class="t" id="t0222c11"></a>乃至涅槃。</p>
<p><a class="t-linehead" id="t-linehead0222c11"></a>佛說此經已，諸比丘聞佛所說，<a class="t" id="t0222c12"></a>歡喜奉行。</p>
<a class="t" id="t0222c13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>