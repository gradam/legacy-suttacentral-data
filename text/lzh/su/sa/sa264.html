<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="zh">
<section class="sutta" id="sa264">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 264</span><span class="mirror-right">（二六四） 小土塼</span></h1>
</div>
<p><a class="t-linehead" id="t-linehead0067c04"></a>如是我聞：</p>
<p>一時，佛住舍衛國祇樹給<a class="t" id="t0067c05"></a>孤獨園。</p>
<p><a class="t-linehead" id="t-linehead0067c05"></a>爾時，有異比丘於禪中思惟，作是<a class="t" id="t0067c06"></a>念：「頗有色常、恒、不變易、正住耶？如是受、想、<a class="t" id="t0067c07"></a>行、識，常、恒、不變易、正住耶？」</p>
<p><a class="t-linehead" id="t-linehead0067c07"></a>是比丘晡時從禪<a class="t" id="t0067c08"></a>起，往詣佛所，頭面禮足，却住一面，白佛<a class="t" id="t0067c09"></a>言：「世尊！我於禪中思惟，作是念：『頗有<a class="t" id="t0067c10"></a>色常、恒、不變易、正住耶？如是受、想、行、識，常、恒、<a class="t" id="t0067c11"></a>不變易、正住耶？』今日世尊，頗有色常、恒、不<a class="t" id="t0067c12"></a>變易、正住耶？頗有受、想、行、識，常、恒、不變易、正<a class="t" id="t0067c13"></a>住耶？」</p>
<p><a class="t-linehead" id="t-linehead0067c13"></a>爾時，世尊手執小土摶，告彼比丘言：<a class="t" id="t0067c14"></a>「汝見我手中土摶不？」</p>
<p><a class="t-linehead" id="t-linehead0067c14"></a>比丘白佛：「已見。世尊！」</p>
<a class="t" id="t0067c15"></a><p><a class="t-linehead" id="t-linehead0067c15"></a>「比丘！如是少土，我不可得。若我可得者，則<a class="t" id="t0067c16"></a>是常、恒、不變易、正住法。」</p>
<p><a class="t-linehead" id="t-linehead0067c16"></a>佛告比丘：「我自憶宿<a class="t" id="t0067c17"></a>命，長夜修福，得諸勝妙可愛果報之事。曾<a class="t" id="t0067c18"></a>於七年中，修習慈心，經七劫成壞，不還此<a class="t" id="t0067c19"></a>世。七劫壞時生光音天，七劫成時還生梵<a class="t" id="t0067c20"></a>世，空宮殿中作大梵王，無勝、無上，領千<a class="t" id="t0067c21"></a>世界。從是已後，復三十六反，作天帝釋。復<a class="t" id="t0067c22"></a>百千反，作轉輪聖王，領四天下，正法治化，<a class="t" id="t0067c23"></a>七寶具足，所謂輪寶、象寶、馬寶、摩尼寶、玉女<a class="t" id="t0067c24"></a>寶、主藏臣寶、主兵臣寶；千子具足，皆悉勇健；<a class="t" id="t0067c25"></a>於四海內，其地平正，無諸毒刺，不威、不迫，<a class="t" id="t0067c26"></a>以法調伏。</p>
<p><a class="t-linehead" id="t-linehead0067c26"></a>「灌頂王法有八萬四千龍象，<a class="t" id="t0067c27"></a>皆以眾寶莊嚴而挍餝之，寶網覆上，建<a class="t" id="t0067c28"></a>立寶幢，布薩象王最為導首，朝、晡二時自<a class="t" id="t0067c29"></a>會殿前。我時念言：『是大群象，日日再反<a class="t" id="t0068a01"></a>往來，蹈殺眾生無數，願令四萬二千象百<a class="t" id="t0068a02"></a>年一來。』即如所願，八萬四千象中，四萬二<a class="t" id="t0068a03"></a>千象百年一至。</p>
<p><a class="t-linehead" id="t-linehead0068a03"></a>「灌頂王法復有八萬四千<a class="t" id="t0068a04"></a>匹馬，亦以純金為諸乘具，金網覆上，婆<a class="t" id="t0068a05"></a>羅馬王為其導首。</p>
<p><a class="t-linehead" id="t-linehead0068a05"></a>「灌頂王法有八萬四千四<a class="t" id="t0068a06"></a>種寶車，所謂金車、銀車、琉璃車、頗梨車，師子、<a class="t" id="t0068a07"></a>虎、豹皮、雜色欽婆羅以為覆襯，<span class="gaiji">跋<!--gaiji,跋,1[跳-兆＋（乏-之＋（犮-、））],2&#x47E6;,3--></span>求毗闍<a class="t" id="t0068a08"></a>耶難提音聲之車為其導首。</p>
<p><a class="t-linehead" id="t-linehead0068a08"></a>「灌頂王法領<a class="t" id="t0068a09"></a>八萬四千城，安隱豐樂，人民熾盛，拘舍婆<a class="t" id="t0068a10"></a>提<span class="corr" title="[王&gt;城]">城</span>而為上首。</p>
<p><a class="t-linehead" id="t-linehead0068a10"></a>「灌頂王法有八萬四千四種<a class="t" id="t0068a11"></a>宮殿，所謂金、銀、琉璃、頗梨、摩尼琉璃，由訶而<a class="t" id="t0068a12"></a>為上首。</p>
<p><a class="t-linehead" id="t-linehead0068a12"></a>「比丘！灌頂王法有八萬四千四種寶<a class="t" id="t0068a13"></a>床，所謂金、銀、琉璃、頗梨，種種繒褥、氍氀、<span class="gaiji">毾<!--gaiji,毾,1[毯-炎＋翕],2&#x23BFE;,3--></span><span class="gaiji">［登＊毛］<!--gaiji,,1[登＊毛],2&#x3CAA;,3--></span>、<a class="t" id="t0068a14"></a>迦陵伽臥具以敷其上，安置丹枕。</p>
<p><a class="t-linehead" id="t-linehead0068a14"></a>「復次，比<a class="t" id="t0068a15"></a>丘！灌頂王法復有八萬四千四種衣服，所謂<a class="t" id="t0068a16"></a>迦尸細衣、芻摩衣、頭鳩羅衣、拘沾婆<a class="t" id="t0068a17"></a>衣。</p>
<p><a class="t-linehead" id="t-linehead0068a17"></a>「復次，比丘！灌頂王法有八萬四千玉女，<a class="t" id="t0068a18"></a>所謂剎利女、似剎利女，況復餘女。</p>
<p><a class="t-linehead" id="t-linehead0068a18"></a>「復次，比丘！<a class="t" id="t0068a19"></a>灌頂王法有八萬四千飲食，眾味具足。比<a class="t" id="t0068a20"></a>丘！八萬四千玉女中，唯以一人以為給侍；<a class="t" id="t0068a21"></a>八萬四千寶衣，唯著一衣；八萬四千寶床，唯<a class="t" id="t0068a22"></a>臥一床；八萬四千宮殿，唯處一殿；八萬四<a class="t" id="t0068a23"></a>千城，唯居一城，名拘舍婆提；八萬四千寶<a class="t" id="t0068a24"></a>車，唯乘一車，名毘闍耶難提瞿沙，出城遊<a class="t" id="t0068a25"></a>觀；八萬四千寶馬，唯乘一馬，名婆羅訶，毛<a class="t" id="t0068a26"></a>尾紺色；八萬四千龍象，唯乘一象，名布<a class="t" id="t0068a27"></a>薩陀，出城遊觀。</p>
<p><a class="t-linehead" id="t-linehead0068a27"></a>「比丘！此是何等業報，得如<a class="t" id="t0068a28"></a>是威德自在耶？此是三種業報，云何為三？<a class="t" id="t0068a29"></a>一者布施，二者調伏，三者修道。比丘當知，<a class="t" id="t0068b01"></a>凡夫染習五欲，無有厭足，聖人智慧成滿，<a class="t" id="t0068b02"></a>而常知足。比丘！一切諸行，過去盡滅、過去<a class="t" id="t0068b03"></a>變易，彼自然眾具及以名稱，皆悉磨滅。是故，<a class="t" id="t0068b04"></a>比丘！永息諸行，厭離、斷欲、解脫。比丘！色為<a class="t" id="t0068b05"></a>常？無常？」</p>
<p><a class="t-linehead" id="t-linehead0068b05"></a>比丘白佛言：「無常。世尊！」</p>
<p>「若無常<a class="t" id="t0068b06"></a>者，是苦耶？」</p>
<p><a class="t-linehead" id="t-linehead0068b06"></a>比丘白佛言：「是苦。世尊！」</p>
<p>「比<a class="t" id="t0068b07"></a>丘！若無常、苦，是變易法，聖弟子寧復於中<a class="t" id="t0068b08"></a>計我、異我、相在不？」</p>
<p><a class="t-linehead" id="t-linehead0068b08"></a>比丘白佛：「不也，世尊！」</p>
<a class="t" id="t0068b09"></a><p><a class="t-linehead" id="t-linehead0068b09"></a>「如是受、想、行、識，為常、為無常。」</p>
<p>比丘白佛言：<a class="t" id="t0068b10"></a>「無常。世尊！」</p>
<p><a class="t-linehead" id="t-linehead0068b10"></a>「若無常者，是苦耶？」</p>
<p>比丘白佛言：<a class="t" id="t0068b11"></a>「是苦。世尊！」</p>
<p><a class="t-linehead" id="t-linehead0068b11"></a>「比丘！若無常、苦，是變易法，聖弟<a class="t" id="t0068b12"></a>子寧復於中計我、異我、相在不？」</p>
<p><a class="t-linehead" id="t-linehead0068b12"></a>比丘白佛：<a class="t" id="t0068b13"></a>「不也，世尊！」</p>
<p><a class="t-linehead" id="t-linehead0068b13"></a>佛告比丘：「諸所有色，若過去、若<a class="t" id="t0068b14"></a>未來、若現在，若內、若外，若麤、若細，若好、若<a class="t" id="t0068b15"></a>醜，若遠、若近，彼一切非我、不異我、不相在。<a class="t" id="t0068b16"></a>如是受、想、行、識，若過去、若未來、若現在，若內、<a class="t" id="t0068b17"></a>若外，若麁、若細，若好、若醜，若遠、若近，彼一<a class="t" id="t0068b18"></a>切非我、不異我、不相在。比丘！於色當生<a class="t" id="t0068b19"></a>厭離、厭、離欲、解脫。如是於受、想、行、識，當生<a class="t" id="t0068b20"></a>厭、離欲、解脫，解脫知見：『我生已盡，梵行已<a class="t" id="t0068b21"></a>立，所作已作，自知不受後有。』」</p>
<p><a class="t-linehead" id="t-linehead0068b21"></a>時，彼比丘聞<a class="t" id="t0068b22"></a>佛所說，踊躍歡喜，作禮而去。常念土摶譬<a class="t" id="t0068b23"></a>教授，獨一靜處，精勤思惟，不放逸住；不放<a class="t" id="t0068b24"></a>逸住已：「所以善男子剃除鬚髮，正信非家，<a class="t" id="t0068b25"></a>出家學道，為究竟無上梵行，見法自知身作<a class="t" id="t0068b26"></a>證：『我生已盡，梵行已立，所作已作，自知<a class="t" id="t0068b27"></a>不受後有。』」</p>
<p><a class="t-linehead" id="t-linehead0068b27"></a>時，彼尊者亦自知法，心得解<a class="t" id="t0068b28"></a>脫，成阿羅漢。</p>
<a class="t" id="t0068b29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>