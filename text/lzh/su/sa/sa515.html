<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa515">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 515</span><span class="mirror-right">（五一五） 獦師</span></h1>
</div>
<p><a class="t-linehead" id="t-linehead0136b27"></a>如是我聞：</p>
<p>一時，佛住王舍城，乃至尊<a class="t" id="t0136b28"></a>者大目犍連於路中見一大身眾生，遍身<a class="t" id="t0136b29"></a>生毛，其毛似箭，皆悉火然，還燒其身，痛<a class="t" id="t0136c01"></a>徹骨髓。乃至佛告諸比丘：「此眾生者，過去<a class="t" id="t0136c02"></a>世時，於此王舍城曾為獵師，射諸禽獸，緣<a class="t" id="t0136c03"></a>斯罪故，已百千歲墮地獄中受無量苦，地<a class="t" id="t0136c04"></a>獄餘罪，今得此身，續受斯苦。諸比丘！如大<a class="t" id="t0136c05"></a>目犍連所見，真實不異，當受持之。」</p>
<p><a class="t-linehead" id="t-linehead0136c05"></a>佛說此<a class="t" id="t0136c06"></a>經已，諸比丘聞佛所說，歡喜奉行。</p>
<a class="t" id="t0136c07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>