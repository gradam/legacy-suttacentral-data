<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa975">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 975</span><span class="mirror-right">（九七五） 補縷低迦</span></h1>
</div>
<p><a class="t-linehead" id="t-linehead0252a22"></a>如是我聞：</p>
<p>一時，佛住舍衛國祇樹給<a class="t" id="t0252a23"></a>孤獨園。</p>
<p><a class="t-linehead" id="t-linehead0252a23"></a>爾時，補縷低迦外道出家來詣佛所，<a class="t" id="t0252a24"></a>與世尊面相問訊慰勞已，退坐一面，白佛<a class="t" id="t0252a25"></a>言：「瞿曇！先日眾多種種異道出家沙門、婆羅<a class="t" id="t0252a26"></a>門集於未曾有講堂，作如是論議：『沙門瞿<a class="t" id="t0252a27"></a>曇智慧猶如空舍，不能於大眾中建立論<a class="t" id="t0252a28"></a>議，此應此不應，此合此不合。譬如盲牛，偏<a class="t" id="t0252a29"></a>行邊畔，不入中田；沙門瞿曇亦復如是，無<a class="t" id="t0252b01"></a>應不應，無合不合。』」</p>
<p><a class="t-linehead" id="t-linehead0252b01"></a>佛告補縷低迦：「此諸外<a class="t" id="t0252b02"></a>道論議，說應不應，合不合，於聖法、律，如小<a class="t" id="t0252b03"></a>兒戲。譬如士夫，年八、九十，髮白齒落，作小<a class="t" id="t0252b04"></a>兒戲，團治泥土，作象作馬，種種形類，眾人<a class="t" id="t0252b05"></a>皆言：『此老小兒。』如是。火種！種種諸論，謂應<a class="t" id="t0252b06"></a>不應，合不合，於聖法、律，如小兒戲，然於彼<a class="t" id="t0252b07"></a>中，無有比丘方便所應。」</p>
<p><a class="t-linehead" id="t-linehead0252b07"></a>補縷低迦白佛：「瞿<a class="t" id="t0252b08"></a>曇！於何處有比丘方便所應？」</p>
<p><a class="t-linehead" id="t-linehead0252b08"></a>佛告外道：「不<a class="t" id="t0252b09"></a>清淨者令其清淨，是名比丘方便所應。不<a class="t" id="t0252b10"></a>調令調，是名比丘方便所應。諸不定者令<a class="t" id="t0252b11"></a>得正受，是名比丘方便所應。不解脫者令<a class="t" id="t0252b12"></a>得解脫，是名比丘方便所應。不斷令斷、不<a class="t" id="t0252b13"></a>知令知、不修令修、不得令得，是名比丘方<a class="t" id="t0252b14"></a>便所應。</p>
<p><a class="t-linehead" id="t-linehead0252b14"></a>「云何不淨令淨？謂戒不淨者，令其<a class="t" id="t0252b15"></a>清淨。云何不調伏令其調伏？謂眼根。耳、鼻、舌、<a class="t" id="t0252b16"></a>身、意根不調伏，令其調伏，是名不調伏者<a class="t" id="t0252b17"></a>令其調伏。云何不定令其正受，謂心不正<a class="t" id="t0252b18"></a>定，令得正受。云何不解脫者令得解脫？謂<a class="t" id="t0252b19"></a>心不解脫貪欲、恚、癡，令得解脫。云何不斷<a class="t" id="t0252b20"></a>令斷？謂無明、有、愛，不斷令斷。云何不知令<a class="t" id="t0252b21"></a>知？謂其名色，不知令知。云何不修令修？謂<a class="t" id="t0252b22"></a>止、觀，不修令修。云何不得令得？謂般涅槃，<a class="t" id="t0252b23"></a>不得令得，是名比丘方便所應。」</p>
<p><a class="t-linehead" id="t-linehead0252b23"></a>補縷低迦<a class="t" id="t0252b24"></a>白佛言：「瞿曇！是義比丘方便所應，是堅固比<a class="t" id="t0252b25"></a>丘方便所應，所謂盡諸有漏。」</p>
<p><a class="t-linehead" id="t-linehead0252b25"></a>時，補縷低迦外<a class="t" id="t0252b26"></a>道出家聞佛所說，歡喜隨喜，從坐起而去。</p>
<a class="t" id="t0252b27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>