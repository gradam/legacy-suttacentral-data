<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa920">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 920</span><span class="mirror-right">（九二〇） 三</span></h1>
</div>
<p><a class="t-linehead" id="t-linehead0233c19"></a>如是我聞：</p>
<p>一時，佛住王舍城迦蘭陀<a class="t" id="t0233c20"></a>竹園。</p>
<p><a class="t-linehead" id="t-linehead0233c20"></a>爾時，世尊告諸比丘：「世有三種良馬，<a class="t" id="t0233c21"></a>王所服乘。何等為三？謂良馬色具足、力具<a class="t" id="t0233c22"></a>足、捷疾具足。如是於正法、律有三種善男<a class="t" id="t0233c23"></a>子，世所奉事、供養、恭敬，為無上福田。何等<a class="t" id="t0233c24"></a>為三？謂善男子色具足、力具足、捷疾具足。</p>
<a class="t" id="t0233c25"></a><p><a class="t-linehead" id="t-linehead0233c25"></a>「何等為色具足？謂善男子住於淨戒波羅提<a class="t" id="t0233c26"></a>木叉律儀，<span class="corr" title="[咸&gt;威]">威</span>儀行處具足，見微細罪，能生<a class="t" id="t0233c27"></a>怖畏，受持學戒，是名色具足。</p>
<p><a class="t-linehead" id="t-linehead0233c27"></a>「何等力具足？<a class="t" id="t0233c28"></a>已生惡不善法令斷，生欲、精勤方便，攝受增<a class="t" id="t0233c29"></a>長；未生惡不善法不起，生欲、精勤方便，攝受<a class="t" id="t0234a01"></a>增長。未生善法令起，生欲、精勤方便，攝受增<a class="t" id="t0234a02"></a>長；已生善法住不忘失，生欲、精勤方便，攝<a class="t" id="t0234a03"></a>受增長，是名力具足。</p>
<p><a class="t-linehead" id="t-linehead0234a03"></a>「何等為捷疾具足？謂<a class="t" id="t0234a04"></a>此苦聖諦如實知，乃至得阿羅漢，不受後<a class="t" id="t0234a05"></a>有，是名捷疾具足。是名善男子色具足、力具<a class="t" id="t0234a06"></a>足、捷疾具足。」</p>
<p><a class="t-linehead" id="t-linehead0234a06"></a>佛說此經已，諸比丘聞佛所<a class="t" id="t0234a07"></a>說，歡喜奉行。</p>
<a class="t" id="t0234a08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>