<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa963">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 963</span><span class="mirror-right">（九六三） 愚痴</span></h1>
</div>
<p><a class="t-linehead" id="t-linehead0246a18"></a>如是我聞：</p>
<p>一時，佛住王舍城迦蘭陀<a class="t" id="t0246a19"></a>竹園。</p>
<p><a class="t-linehead" id="t-linehead0246a19"></a>時，有婆蹉種出家來詣佛所，與世<a class="t" id="t0246a20"></a>尊面相問訊慰勞已，退坐一面，白佛言：<a class="t" id="t0246a21"></a>「瞿曇！彼云何無知故，作如是見、如是說：『世<a class="t" id="t0246a22"></a>間常，此是真實，餘則虛妄，世間無常、世間常<a class="t" id="t0246a23"></a>無常、世間非常非無常，世有邊、世無邊、世<a class="t" id="t0246a24"></a>有邊無邊、世非有邊非無邊，命即是身、<a class="t" id="t0246a25"></a>命異身異，如來有後死、無後死、有無後死、<a class="t" id="t0246a26"></a>非有非無後死』？」</p>
<p><a class="t-linehead" id="t-linehead0246a26"></a>佛告婆蹉：「於色無知故，<a class="t" id="t0246a27"></a>作如是見、如是說：『世間常，此是真實，餘則<a class="t" id="t0246a28"></a>虛妄，乃至非有非無後死。』於受、想、行、識無<a class="t" id="t0246a29"></a>知故，作如是見、如是說：『世間常，此是真實，<a class="t" id="t0246b01"></a>餘則虛妄，乃至非有非無後死。』」</p>
<p><a class="t-linehead" id="t-linehead0246b01"></a>婆蹉白佛：<a class="t" id="t0246b02"></a>「瞿曇！知何法故，不如是見、如是說：『世間常，<a class="t" id="t0246b03"></a>此是真實，餘則虛妄，乃至非有非無後死。』」</p>
<a class="t" id="t0246b04"></a><p><a class="t-linehead" id="t-linehead0246b04"></a>佛告婆蹉：「知色故，不如是見、如是說：『世間<a class="t" id="t0246b05"></a>常，此是真實，餘則虛妄，乃至非有非無後<a class="t" id="t0246b06"></a>死。』知受、想、行、識故，不作如是見、如是說，<a class="t" id="t0246b07"></a>世間常，此是真實，餘則虛妄，乃至非有非<a class="t" id="t0246b08"></a>無後死，如是不知、知。如是不見、見，不識、<a class="t" id="t0246b09"></a>識，不斷、斷，不觀、觀，不察、察，不覺、覺。」</p>
<p><a class="t-linehead" id="t-linehead0246b09"></a>佛說<a class="t" id="t0246b10"></a>此經已，婆蹉種出家聞佛所說，歡喜隨喜，<a class="t" id="t0246b11"></a>從坐起而去。</p>
<a class="t" id="t0246b12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>