<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa959">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 959</span><span class="mirror-right">（九五九） 迦旃延</span></h1>
</div>
<p><a class="t-linehead" id="t-linehead0244c13"></a>如是我聞：</p>
<p>一時，佛住王舍城迦蘭陀<a class="t" id="t0244c14"></a>竹園。</p>
<p><a class="t-linehead" id="t-linehead0244c14"></a>時，有婆蹉種出家來詣佛所，合掌問<a class="t" id="t0244c15"></a>訊，問訊已，退坐一面，白佛言：「瞿曇！何因、何<a class="t" id="t0244c16"></a>緣餘沙門、婆羅門若有來問……」如上廣說。</p>
<p><a class="t-linehead" id="t-linehead0244c16"></a>爾時，<a class="t" id="t0244c17"></a>婆蹉種出家歎言：「奇哉！瞿曇！弟子、大師義同<a class="t" id="t0244c18"></a>義、句同句、味同味，乃至同第一義。瞿曇！我今<a class="t" id="t0244c19"></a>詣摩訶目揵連，以如是義、如是句、如是味<a class="t" id="t0244c20"></a>而問於彼，彼亦以如是義、如是句、如是味<a class="t" id="t0244c21"></a>而答我，如今瞿曇所說。是故，瞿曇！真為奇<a class="t" id="t0244c22"></a>特，大師、弟子義同義、句同句、味同味，同第一<a class="t" id="t0244c23"></a>義。」</p>
<a class="t" id="t0244c24"></a><p><a class="t-linehead" id="t-linehead0244c24"></a>爾時，婆蹉種出家有諸因緣至那梨聚<a class="t" id="t0244c25"></a>落。營事訖已，詣尊者詵陀迦旃延所，共相<a class="t" id="t0244c26"></a>問訊，問訊已，退坐一面，問詵陀迦旃延：「何<a class="t" id="t0244c27"></a>因、何緣沙門瞿曇若有來問如來有後死、<a class="t" id="t0244c28"></a>無後死、有無後死、非有非無後死，不為<a class="t" id="t0244c29"></a>記說？」</p>
<p><a class="t-linehead" id="t-linehead0244c29"></a>詵陀迦旃延語婆蹉種出家：「我今問<a class="t" id="t0245a01"></a>汝，隨意答我。於汝意云何？若因、若緣，若<a class="t" id="t0245a02"></a>行身施，若色、若無色，若想、若非想、若非想<a class="t" id="t0245a03"></a>非非想，若彼因、彼緣、彼行無餘行滅。永滅<a class="t" id="t0245a04"></a>已，如來於彼有所記說，言：『有後死、無後<a class="t" id="t0245a05"></a>死、有無後死、非有非無後死』耶？」</p>
<p><a class="t-linehead" id="t-linehead0245a05"></a>婆蹉種出<a class="t" id="t0245a06"></a>家語詵陀迦旃延：「若因、若緣，若種施設諸<a class="t" id="t0245a07"></a>行，若色、若非色，若想、若非想、若非想非非想，<a class="t" id="t0245a08"></a>彼因、彼緣、彼行無餘滅。云何瞿曇於彼記<a class="t" id="t0245a09"></a>說如來有後死、無後死、有無後死、非有<a class="t" id="t0245a10"></a>非無後死？」</p>
<p><a class="t-linehead" id="t-linehead0245a10"></a>詵陀迦旃延語婆蹉種出家：「是故<a class="t" id="t0245a11"></a>如來以是因、以是緣故，有問如來有後<a class="t" id="t0245a12"></a>死、無後死、有無後死、非有非無後死，不<a class="t" id="t0245a13"></a>為記說。」</p>
<p><a class="t-linehead" id="t-linehead0245a13"></a>婆蹉種出家問詵陀迦旃延：「汝於<a class="t" id="t0245a14"></a>沙門瞿曇弟子，為日久如？」</p>
<p><a class="t-linehead" id="t-linehead0245a14"></a>詵陀迦旃延答言：<a class="t" id="t0245a15"></a>「少過三年，於正法、律出家修梵行。」</p>
<p><a class="t-linehead" id="t-linehead0245a15"></a>婆蹉種<a class="t" id="t0245a16"></a>出家言：「詵陀迦旃延！快得善利，少時出家而<a class="t" id="t0245a17"></a>得如是身律儀、口律儀，又得如是智慧辯<a class="t" id="t0245a18"></a>才。」</p>
<p><a class="t-linehead" id="t-linehead0245a18"></a>時，婆蹉種出家聞詵陀迦旃延所說，歡喜<a class="t" id="t0245a19"></a>隨喜，從坐起去。</p>
<a class="t" id="t0245a20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>