<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa945">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 945</span><span class="mirror-right">（九四五） 彼愛</span></h1>
</div>
<p><a class="t-linehead" id="t-linehead0241c27"></a>如是我聞：</p>
<p>一時，佛住舍衛國祇樹給<a class="t" id="t0241c28"></a>孤獨園。</p>
<p><a class="t-linehead" id="t-linehead0241c28"></a>爾時，世尊告諸比丘：「眾生無始生死，<a class="t" id="t0241c29"></a>長夜輪轉，不知苦之本際。諸比丘！若見眾<a class="t" id="t0242a01"></a>生愛念歡喜者，當作是念：『如是眾生過去<a class="t" id="t0242a02"></a>世時，必為我等父母、兄弟、妻子、親屬、師友、知<a class="t" id="t0242a03"></a>識，如是長夜生死輪轉，無明所蓋，愛繫其<a class="t" id="t0242a04"></a>頸，故長夜輪轉，不知苦之本際。』是故，諸比<a class="t" id="t0242a05"></a>丘！當如是學，精勤方便，斷除諸有，莫令增<a class="t" id="t0242a06"></a>長。」</p>
<p><a class="t-linehead" id="t-linehead0242a06"></a>佛說此經已，諸比丘聞佛所說，歡喜奉<a class="t" id="t0242a07"></a>行。</p>
<a class="t" id="t0242a08"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>