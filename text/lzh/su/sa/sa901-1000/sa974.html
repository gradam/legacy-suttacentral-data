<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa974">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 974</span><span class="mirror-right">（九七四） 補縷低迦</span></h1>
</div>
<p><a class="t-linehead" id="t-linehead0251c22"></a>如是我聞：</p>
<p>一時，佛住舍衛國祇樹給<a class="t" id="t0251c23"></a>孤獨園。</p>
<p><a class="t-linehead" id="t-linehead0251c23"></a>爾時，尊者舍利弗詣佛所，稽首佛<a class="t" id="t0251c24"></a>足，退坐一面。</p>
<p><a class="t-linehead" id="t-linehead0251c24"></a>爾時，世尊為尊者舍利弗種<a class="t" id="t0251c25"></a>種說法，示、教、照、喜；示、教、照、喜已，默然住。</p>
<p><a class="t-linehead" id="t-linehead0251c25"></a>時，尊<a class="t" id="t0251c26"></a>者舍利弗聞佛所說，歡喜隨喜已，稽首禮足<a class="t" id="t0251c27"></a>而去。</p>
<a class="t" id="t0251c28"></a><p><a class="t-linehead" id="t-linehead0251c28"></a>時，有外道出家補縷低迦隨路而來，問尊<a class="t" id="t0251c29"></a>者舍利弗：「從何所來？」</p>
<p><a class="t-linehead" id="t-linehead0251c29"></a>舍利弗答言：「火種！我<a class="t" id="t0252a01"></a>從我世尊所，聽大師說教授法來。」</p>
<p><a class="t-linehead" id="t-linehead0252a01"></a>補縷低<a class="t" id="t0252a02"></a>迦問尊者舍利弗：「今猶不離乳，從師聞說<a class="t" id="t0252a03"></a>教授法耶？」</p>
<p><a class="t-linehead" id="t-linehead0252a03"></a>舍利弗答言：「火種！我不離乳，<a class="t" id="t0252a04"></a>於大師所，聞說教授法。」</p>
<p><a class="t-linehead" id="t-linehead0252a04"></a>補縷低迦語尊者<a class="t" id="t0252a05"></a>舍利弗言：「我久已離乳，捨師所說教授法。」</p>
<a class="t" id="t0252a06"></a><p><a class="t-linehead" id="t-linehead0252a06"></a>舍利弗言：「汝法是惡說法、律，惡覺，非為出<a class="t" id="t0252a07"></a>離、非正覺道，壞法、非可讚歎法、非可依止<a class="t" id="t0252a08"></a>法，又彼師者，非等正覺，是故汝等疾疾捨乳，<a class="t" id="t0252a09"></a>離師教法。譬如乳牛，麁惡狂騷，又少乳汁，<a class="t" id="t0252a10"></a>彼犢飲乳，疾疾捨去；如是惡說法、律，惡覺，<a class="t" id="t0252a11"></a>非出離、非正覺道，壞法、非可讚歎法、非可<a class="t" id="t0252a12"></a>依止法。又彼師者，非等正覺，是故速捨師教<a class="t" id="t0252a13"></a>授法。我所有法是正法、律，是善覺，是出離正<a class="t" id="t0252a14"></a>覺道，不壞、可讚歎、可依止。又彼大師是等<a class="t" id="t0252a15"></a>正覺，是故久飲其乳，聽受大師說教授法。<a class="t" id="t0252a16"></a>譬如乳牛，不麁狂騷，又多乳汁，彼犢飲時，<a class="t" id="t0252a17"></a>久而不厭。我法如是，是正法、律，乃至久聽<a class="t" id="t0252a18"></a>說教授法。」</p>
<p><a class="t-linehead" id="t-linehead0252a18"></a>時，補縷低迦語舍利弗：「汝等快<a class="t" id="t0252a19"></a>得善利，於正法、律，乃至久聽說教授法。」</p>
<p><a class="t-linehead" id="t-linehead0252a19"></a>時，<a class="t" id="t0252a20"></a>補屢低迦外道出家聞舍利弗所說，歡喜隨<a class="t" id="t0252a21"></a>喜，從道而去。</p>
<a class="t" id="t0252a22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>