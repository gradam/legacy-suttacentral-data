<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1186">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1186</span><span class="mirror-right">（一一八六） 髻髮</span></h1>
</div>
<p><a class="t-linehead" id="t-linehead0321b21"></a>如是我聞：</p>
<p>一時，佛住迦毘羅衛國尼<a class="t" id="t0321b22"></a>拘律園中。</p>
<p><a class="t-linehead" id="t-linehead0321b22"></a>時，有縈髻羅豆婆遮婆羅門，本<a class="t" id="t0321b23"></a>俗人時，為佛善知識，來詣佛所，面相問訊<a class="t" id="t0321b24"></a>慰勞已，退坐一面。而說偈言：</p>
<a class="t" id="t0321b25"></a><blockquote class="gatha">
<p>「外身縈髻者，　　是但名縈髻；<a class="t" id="t0321b26"></a><br>　內心縈髻者，　　是結縛眾生。<a class="t" id="t0321b27"></a><br>　今請問瞿曇，　　云何解縈髻？」</p>
</blockquote>
<a class="t" id="t0321b28"></a><p><a class="t-linehead" id="t-linehead0321b28"></a>爾時，世尊說偈答言：</p>
<a class="t" id="t0321b29"></a><blockquote class="gatha">
<p>「受持於淨戒，　　內心修正覺，<a class="t" id="t0321c01"></a><br>　專精勤方便，　　是則解縈髻。」</p>
</blockquote>
<a class="t" id="t0321c02"></a><p><a class="t-linehead" id="t-linehead0321c02"></a>時，縈髻婆羅門聞佛所說，歡喜隨喜，從座起<a class="t" id="t0321c03"></a>而去。</p>
<a class="t" id="t0321c04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>