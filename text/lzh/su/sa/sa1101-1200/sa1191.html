<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1191">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1191</span><span class="mirror-right">（一一九一） 空閑處</span></h1>
</div>
<p><a class="t-linehead" id="t-linehead0322c15"></a>如是我聞：</p>
<p>一時，佛在拘薩羅人間遊<a class="t" id="t0322c16"></a>行，住止空閑無聚落處，與比丘眾夜宿其<a class="t" id="t0322c17"></a>中。爾時，世尊為諸比丘說隨順阿練若法。</p>
<a class="t" id="t0322c18"></a><p><a class="t-linehead" id="t-linehead0322c18"></a>時，娑婆世界主梵天王作是念：「今者世尊在<a class="t" id="t0322c19"></a>拘薩羅人間遊行，住一空閑無聚落處，與諸<a class="t" id="t0322c20"></a>大眾止宿空野。爾時，世尊為諸大眾說隨<a class="t" id="t0322c21"></a>順空法，我今當往隨順讚嘆！」</p>
<p><a class="t-linehead" id="t-linehead0322c21"></a>譬如力士屈<a class="t" id="t0322c22"></a>伸臂頃，於梵天沒，住於佛前，稽首佛足，<a class="t" id="t0322c23"></a>退坐一面，而說偈言：</p>
<a class="t" id="t0322c24"></a><blockquote class="gatha">
<p>「習近邊林座，　　斷除諸煩惱；<a class="t" id="t0322c25"></a><br>　若不樂空閑，　　入眾自攝護。<a class="t" id="t0322c26"></a><br>　自調伏其心，　　家家行乞食，<a class="t" id="t0322c27"></a><br>　攝持於諸根，　　專精繫心念；<a class="t" id="t0322c28"></a><br>　然後習空閑，　　阿練若床座，<a class="t" id="t0322c29"></a><br>　遠離諸恐怖，　　無畏安隱住。<a class="t" id="t0323a01"></a><br>　若彼諸兇險，　　惡蛇眾毒害，<a class="t" id="t0323a02"></a><br>　黑雲大闇冥；　　震雷曜電光，<a class="t" id="t0323a03"></a><br>　離諸煩惱故，　　晝夜安隱住。<a class="t" id="t0323a04"></a><br>　如我所聞法，　　乃至不究竟，<a class="t" id="t0323a05"></a><br>　獨一修梵行，　　不畏千死魔，<a class="t" id="t0323a06"></a><br>　若修於覺道，　　不畏於萬數。<a class="t" id="t0323a07"></a><br>　一切須陀洹，　　或得斯陀含，<a class="t" id="t0323a08"></a><br>　及阿那含者，　　其數亦無量，<a class="t" id="t0323a09"></a><br>　不能定其數，　　恐怖於妄說。」</p>
</blockquote>
<a class="t" id="t0323a10"></a><p><a class="t-linehead" id="t-linehead0323a10"></a>時，娑婆世界主梵天王聞佛所說，歡喜隨喜<a class="t" id="t0323a11"></a>已，為佛作禮，即沒不現。</p>
<a class="t" id="t0323a12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>