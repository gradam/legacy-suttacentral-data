<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1103">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1103</span><span class="mirror-right">（一一〇三） 入處</span></h1>
</div>
<p><a class="t-linehead" id="t-linehead0290a25"></a>如是我聞：</p>
<p>一時，佛住王舍城多眾踐<a class="t" id="t0290a26"></a>蹈曠野中，與六百比丘眾俱，為諸比丘說<a class="t" id="t0290a27"></a>六觸入處集、六觸集、六觸滅。</p>
<p><a class="t-linehead" id="t-linehead0290a27"></a>時，魔波旬作<a class="t" id="t0290a28"></a>是念：「今沙門瞿曇住王舍城多眾踐蹈曠野，<a class="t" id="t0290a29"></a>為六百比丘說六觸入處是集法、是滅法，<a class="t" id="t0290b01"></a>我今當往，為作留難。」化作壯士，大身勇盛，<a class="t" id="t0290b02"></a>力能動地，來詣佛所。</p>
<p><a class="t-linehead" id="t-linehead0290b02"></a>彼諸比丘遙見壯士，<a class="t" id="t0290b03"></a>身大勇盛，見生怖畏，身毛皆竪，共相謂言：<a class="t" id="t0290b04"></a>「彼為何等，形狀可畏？」</p>
<p><a class="t-linehead" id="t-linehead0290b04"></a>爾時，世尊告諸比丘：「此<a class="t" id="t0290b05"></a>是惡魔，欲作嬈亂。」</p>
<p><a class="t-linehead" id="t-linehead0290b05"></a>爾時，世尊即說偈言：</p>
<a class="t" id="t0290b06"></a><blockquote class="gatha">
<p>「色聲香味觸，　　及第六諸法，<a class="t" id="t0290b07"></a><br>　愛念適可意，　　世間唯有此。<a class="t" id="t0290b08"></a><br>　此是最惡貪，　　能繫著凡夫，<a class="t" id="t0290b09"></a><br>　超越斯等者，　　是佛聖弟子。<a class="t" id="t0290b10"></a><br>　度於魔境界，　　如日無雲翳。」</p>
</blockquote>
<a class="t" id="t0290b11"></a><p><a class="t-linehead" id="t-linehead0290b11"></a>時，魔波旬作是念：「沙門瞿曇已知我心。」內<a class="t" id="t0290b12"></a>懷憂慼，即沒不現。</p>
<a class="t" id="t0290b13"></a><p class="endsutta"><span class="t-juanname">雜阿含經卷第三十九</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>