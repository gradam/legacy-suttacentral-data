<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1192">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1192</span><span class="mirror-right">（一一九二） 集會</span></h1>
</div>
<p><a class="t-linehead" id="t-linehead0323a12"></a>如是我聞：</p>
<p>一時，佛住迦毘羅衛迦毘<a class="t" id="t0323a13"></a>羅衛林中，與五百比丘俱，皆是羅漢，諸漏<a class="t" id="t0323a14"></a>已盡，所作已作，離諸重擔，逮得<span class="corr" title="[已&gt;己]">己</span>利，盡<a class="t" id="t0323a15"></a>諸有結，正智心善解脫。爾時，世尊為諸大<a class="t" id="t0323a16"></a>眾說涅槃相應法。</p>
<p><a class="t-linehead" id="t-linehead0323a16"></a>時，有十方世界大眾威力<a class="t" id="t0323a17"></a>諸天皆悉來會，供養世尊及比丘僧。復有<a class="t" id="t0323a18"></a>諸梵天王住於梵世，作是念：「今日佛住迦<a class="t" id="t0323a19"></a>毘羅衛國……」如上廣說，乃至「供養世尊及諸<a class="t" id="t0323a20"></a>大眾，我今當往各各讚歎！」</p>
<p><a class="t-linehead" id="t-linehead0323a20"></a>作是念已，譬如<a class="t" id="t0323a21"></a>力士屈伸臂頃，從梵天沒，住於佛前。第<a class="t" id="t0323a22"></a>一梵天即說偈言：</p>
<a class="t" id="t0323a23"></a><blockquote class="gatha">
<p>「於此大林中，　　大眾普雲集，<a class="t" id="t0323a24"></a><br>　十方諸天眾，　　皆悉來恭敬，<a class="t" id="t0323a25"></a><br>　故我遠來禮，　　最勝難伏僧。」</p>
</blockquote>
<a class="t" id="t0323a26"></a><p><a class="t-linehead" id="t-linehead0323a26"></a>第二梵天復說偈言：</p>
<a class="t" id="t0323a27"></a><blockquote class="gatha">
<p>「是諸比丘僧，　　真實心精進，<a class="t" id="t0323a28"></a><br>　於此大林中，　　攝諸根求度。」</p>
</blockquote>
<a class="t" id="t0323a29"></a><p><a class="t-linehead" id="t-linehead0323a29"></a>第三梵天次說偈言：</p>
<a class="t" id="t0323b01"></a><blockquote class="gatha">
<p>「善方便消融，　　恩愛深利刺；<a class="t" id="t0323b02"></a><br>　堅固不傾動，　　如因陀羅幢。<a class="t" id="t0323b03"></a><br>　度深塹水流，　　清淨不求欲，<a class="t" id="t0323b04"></a><br>　善度之導師，　　諸調伏大龍。」</p>
</blockquote>
<a class="t" id="t0323b05"></a><p><a class="t-linehead" id="t-linehead0323b05"></a>第四梵天次說偈言：</p>
<a class="t" id="t0323b06"></a><blockquote class="gatha">
<p>「歸依於佛者，　　終不墮惡趣；<a class="t" id="t0323b07"></a><br>　能斷人中身，　　得天身受樂。」</p>
</blockquote>
<a class="t" id="t0323b08"></a><p><a class="t-linehead" id="t-linehead0323b08"></a>各說偈已，四梵天身即沒不現。</p>
<a class="t" id="t0323b09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>