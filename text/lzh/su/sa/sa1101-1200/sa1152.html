<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1152">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1152</span><span class="mirror-right">（一一五二） 卑嶷</span></h1>
</div>
<p><a class="t-linehead" id="t-linehead0307a10"></a>如是我聞：</p>
<p>一時，佛住舍衛國祇樹給<a class="t" id="t0307a11"></a>孤獨園。</p>
<p><a class="t-linehead" id="t-linehead0307a11"></a>時，有年少賓耆迦婆羅門來詣佛<a class="t" id="t0307a12"></a>所，於世尊面前作麁惡不善語，瞋罵呵責。</p>
<a class="t" id="t0307a13"></a><p><a class="t-linehead" id="t-linehead0307a13"></a>爾時，世尊告年少賓耆迦：「若於一時吉星之<a class="t" id="t0307a14"></a>日，汝當會諸宗親眷屬耶？」</p>
<p><a class="t-linehead" id="t-linehead0307a14"></a>賓耆白佛：「如<a class="t" id="t0307a15"></a>是，瞿曇！」</p>
<p><a class="t-linehead" id="t-linehead0307a15"></a>佛告賓耆：「若汝宗親不受食者，當<a class="t" id="t0307a16"></a>如之何？」</p>
<p><a class="t-linehead" id="t-linehead0307a16"></a>賓耆白佛：「不受食者，食還屬我。」</p>
<p>佛<a class="t" id="t0307a17"></a>告賓耆：「汝亦如是，如來面前作麁惡不善<a class="t" id="t0307a18"></a>語，罵辱呵責，我竟不受，如此罵者，應當屬<a class="t" id="t0307a19"></a>誰？」</p>
<p><a class="t-linehead" id="t-linehead0307a19"></a>賓耆白佛：「如是，瞿曇！彼雖不受，且以相<a class="t" id="t0307a20"></a>贈，則便是與。」</p>
<p><a class="t-linehead" id="t-linehead0307a20"></a>佛告賓耆：「如是不名更相贈<a class="t" id="t0307a21"></a>遺，何得便為相與？」</p>
<p><a class="t-linehead" id="t-linehead0307a21"></a>賓耆白佛：「云何名為更<a class="t" id="t0307a22"></a>相贈遺，名為相與？云何名不受相贈遺，不<a class="t" id="t0307a23"></a>名相與？」</p>
<p><a class="t-linehead" id="t-linehead0307a23"></a>佛告賓耆：「若當如是罵則報罵，瞋<a class="t" id="t0307a24"></a>則報瞋，打則報打，鬪則報鬪，名相贈遺，<a class="t" id="t0307a25"></a>名為相與，若復，賓耆！罵不報罵，瞋不報瞋，<a class="t" id="t0307a26"></a>打不報打，鬪不報鬪，若如是者，非相<a class="t" id="t0307a27"></a>贈遺，不名相與。」</p>
<p><a class="t-linehead" id="t-linehead0307a27"></a>賓耆白佛：「瞿曇！我聞古昔<a class="t" id="t0307a28"></a>婆羅門長老宿重行道大師所說：『如來、應、等<a class="t" id="t0307a29"></a>正覺，面前罵辱，瞋恚訶責，不瞋不怒。』而今瞿<a class="t" id="t0307b01"></a>曇有瞋恚耶？」</p>
<p><a class="t-linehead" id="t-linehead0307b01"></a>爾時，世尊即說偈言：</p>
<a class="t" id="t0307b02"></a><blockquote class="gatha">
<p>「無瞋何有瞋，　　正命以調伏，<a class="t" id="t0307b03"></a><br>　正智心解脫，　　慧者無有瞋。<a class="t" id="t0307b04"></a><br>　以瞋報瞋者，　　是則為惡人，<a class="t" id="t0307b05"></a><br>　不以瞋報瞋，　　臨敵伏難伏。<a class="t" id="t0307b06"></a><br>　不瞋勝於瞋，　　三偈如前說。」</p>
</blockquote>
<a class="t" id="t0307b07"></a><p><a class="t-linehead" id="t-linehead0307b07"></a>爾時，年少賓耆白佛言：「悔過！瞿曇！如愚如癡，<a class="t" id="t0307b08"></a>不辯不善，而於沙門瞿曇面前麁惡不善語，<a class="t" id="t0307b09"></a>瞋罵呵責。」聞佛所說，歡喜隨喜，作禮而去。</p>
<a class="t" id="t0307b10"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>