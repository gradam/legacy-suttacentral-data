<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1193">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1193</span><span class="mirror-right">（一一九三） 瞿迦黎</span></h1>
</div>
<p><a class="t-linehead" id="t-linehead0323b09"></a>如是我聞：</p>
<p>一時，佛住王舍城迦蘭陀<a class="t" id="t0323b10"></a>竹園。時，有娑婆世界主梵天王，日日精勤，往<a class="t" id="t0323b11"></a>詣佛所，尊重供養。</p>
<p><a class="t-linehead" id="t-linehead0323b11"></a>時，娑婆世界主作是念：「今<a class="t" id="t0323b12"></a>旦太早而來見佛，正值世尊入大三昧，我<a class="t" id="t0323b13"></a>等且當入提婆達多伴黨瞿迦梨比丘房中。」<a class="t" id="t0323b14"></a>作是念已，即入彼房，至房戶中，以指扣<a class="t" id="t0323b15"></a>戶，口說是言：「瞿迦梨！瞿迦梨！於舍利弗、目<a class="t" id="t0323b16"></a>連所起淨信心，汝莫長夜得不饒益苦！」</p>
<p><a class="t-linehead" id="t-linehead0323b16"></a>瞿<a class="t" id="t0323b17"></a>迦梨言：「汝是誰？」</p>
<p><a class="t-linehead" id="t-linehead0323b17"></a>梵天答言：「娑婆世界主梵天<a class="t" id="t0323b18"></a>王。」</p>
<p><a class="t-linehead" id="t-linehead0323b18"></a>瞿迦梨言：「世尊不記汝得阿那含耶？」</p>
<a class="t" id="t0323b19"></a><p><a class="t-linehead" id="t-linehead0323b19"></a>梵天王言：「如是，比丘！」</p>
<p>瞿迦梨言：「汝何故來？」</p>
<a class="t" id="t0323b20"></a><p><a class="t-linehead" id="t-linehead0323b20"></a>娑婆世界主梵天王答言：「此不可治。」即說<a class="t" id="t0323b21"></a>偈言：</p>
<a class="t" id="t0323b22"></a><blockquote class="gatha">
<p>「於無量處所，　　生心欲籌量；<a class="t" id="t0323b23"></a><br>　何有<span class="gaiji">黠<!--gaiji,黠,1[烈-列＋（里＊吉）],2,3--></span>慧者，　　而生此覺想？<a class="t" id="t0323b24"></a><br>　無量而欲量，　　是陰蓋凡夫。」</p>
</blockquote>
<a class="t" id="t0323b25"></a><p><a class="t-linehead" id="t-linehead0323b25"></a>時，娑婆世界主梵天王往詣佛所，稽首禮足，<a class="t" id="t0323b26"></a>退坐一面，白佛言：「世尊！我常日日勤到佛<a class="t" id="t0323b27"></a>所，親覲供養，我作是念：『今旦太早來見世<a class="t" id="t0323b28"></a>尊，正值世尊入大三昧，我且當入提婆<a class="t" id="t0323b29"></a>達多伴黨瞿迦梨比丘房中。』即住戶中，徐徐<a class="t" id="t0323c01"></a>扣戶，口說是言：『瞿迦梨！瞿迦梨！當於舍利<a class="t" id="t0323c02"></a><span class="corr" title="[佛&gt;弗]">弗</span>、目揵連賢善智慧者所起淨信心，莫長<a class="t" id="t0323c03"></a>夜得不饒益苦！』瞿迦梨言：『汝是誰？』我即答<a class="t" id="t0323c04"></a>言：『是娑婆世界主梵天王。』瞿迦梨言：『世尊<a class="t" id="t0323c05"></a>不記汝得阿那含耶？』我即答言：『如是。』瞿迦<a class="t" id="t0323c06"></a>梨復言：『汝何故來？』我作是念：『此不可治。』即<a class="t" id="t0323c07"></a>說偈言：</p>
<a class="t" id="t0323c08"></a><blockquote class="gatha">
<p>「『於不可量處，　　發心欲籌量，<a class="t" id="t0323c09"></a><br>　　不可量欲量，　　是陰蓋凡夫。』」</p>
</blockquote>
<a class="t" id="t0323c10"></a><p><a class="t-linehead" id="t-linehead0323c10"></a>佛語梵王：「如是，如是。梵王！</p>
<a class="t" id="t0323c11"></a><blockquote class="gatha">
<p>「於不可量處，　　而發心欲量；<a class="t" id="t0323c12"></a><br>　何有智慧人，　　而生此妄想？<a class="t" id="t0323c13"></a><br>　不可量欲量，　　是陰蓋凡夫。」</p>
</blockquote>
<a class="t" id="t0323c14"></a><p><a class="t-linehead" id="t-linehead0323c14"></a>佛說此經已，娑婆世界主梵天王聞佛所<a class="t" id="t0323c15"></a>說，歡喜隨喜，從座起，為佛作禮，即沒不現。</p>
<a class="t" id="t0323c16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>