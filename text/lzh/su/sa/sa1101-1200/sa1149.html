<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1149">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1149</span><span class="mirror-right">（一一四九） 諸王</span></h1>
</div>
<p><a class="t-linehead" id="t-linehead0306a21"></a>如是我聞：</p>
<p>一時，佛住舍衛國祇樹給<a class="t" id="t0306a22"></a>孤獨園。</p>
<p><a class="t-linehead" id="t-linehead0306a22"></a>時，波斯匿王為首，并七國王及諸大<a class="t" id="t0306a23"></a>臣悉共集會，作如是論議：「五欲之中，何者<a class="t" id="t0306a24"></a>第一？」有一人言：「色最第一。」又復有稱聲、香、<a class="t" id="t0306a25"></a>味、觸為第一者。中有人言：「我等人人各說<a class="t" id="t0306a26"></a>第一，竟無定判，當詣世尊！問如此義。<a class="t" id="t0306a27"></a>如世尊說，當共憶持。」</p>
<p><a class="t-linehead" id="t-linehead0306a27"></a>爾時，波斯匿王為首，<a class="t" id="t0306a28"></a>與七國王、大臣、眷屬來詣佛所，稽首佛足，<a class="t" id="t0306a29"></a>退坐一面，白佛言：「世尊！我等七王與諸大<a class="t" id="t0306b01"></a>臣如是論議：『五欲功德，何者為勝？』其中有<a class="t" id="t0306b02"></a>言色勝、有言聲勝、有言香勝、有言味勝、有<a class="t" id="t0306b03"></a>言觸勝，竟無決定。來問世尊，竟何者勝？」</p>
<p><a class="t-linehead" id="t-linehead0306b03"></a>佛<a class="t" id="t0306b04"></a>告諸王：「各隨意適，我悉有餘說，以是因緣，<a class="t" id="t0306b05"></a>我說五欲功德。然自有人於色適意，止愛<a class="t" id="t0306b06"></a>一色，滿其志願，正使過上有諸勝色，非其<a class="t" id="t0306b07"></a>所愛，不觸不視，言己所愛最為第一，無<a class="t" id="t0306b08"></a>過其上。如愛色者。聲、香、味、觸亦皆如是。當<a class="t" id="t0306b09"></a>其所愛，輒言最勝，歡喜樂著，雖更有勝過<a class="t" id="t0306b10"></a>其上者，非其所欲，不觸不視，唯我愛者最<a class="t" id="t0306b11"></a>勝最妙，無比無上。」</p>
<p><a class="t-linehead" id="t-linehead0306b11"></a>爾時，座中有一優婆塞，名<a class="t" id="t0306b12"></a>曰栴檀，從座起，整衣服，偏袒右肩，合掌<a class="t" id="t0306b13"></a>白佛：「善說！世尊！善說！善逝！」</p>
<p><a class="t-linehead" id="t-linehead0306b13"></a>佛告優婆塞：「善<a class="t" id="t0306b14"></a>說！栴檀！快說！栴檀！」</p>
<p><a class="t-linehead" id="t-linehead0306b14"></a>時，栴檀優婆塞即說偈言：</p>
<a class="t" id="t0306b15"></a><blockquote class="gatha">
<p>「央伽族姓王，　　服珠瓔珞鎧，<a class="t" id="t0306b16"></a><br>　摩竭眾慶集，　　如來出其國。<a class="t" id="t0306b17"></a><br>　名聞普流布，　　猶如雪山王，<a class="t" id="t0306b18"></a><br>　如淨<span class="corr" title="[永&gt;水]">水</span>蓮華，　　清淨無瑕穢。<a class="t" id="t0306b19"></a><br>　隨日光開敷，　　芬香熏其國，<a class="t" id="t0306b20"></a><br>　央耆國明顯，　　猶如空中日。<a class="t" id="t0306b21"></a><br>　觀如來慧力，　　如夜然炬火，<a class="t" id="t0306b22"></a><br>　為眼為大明，　　來者為決疑。」</p>
</blockquote>
<a class="t" id="t0306b23"></a><p><a class="t-linehead" id="t-linehead0306b23"></a>時，諸國王歎言：「善說！栴檀優婆塞！」</p>
<p>爾時，七王<a class="t" id="t0306b24"></a>脫七寶上衣，奉優婆塞。</p>
<p><a class="t-linehead" id="t-linehead0306b24"></a>時，彼七王聞佛所<a class="t" id="t0306b25"></a>說，歡喜隨喜，從座起去。</p>
<a class="t" id="t0306b26"></a><p><a class="t-linehead" id="t-linehead0306b26"></a>爾時，栴檀優婆塞知諸王去已，從座起，整<a class="t" id="t0306b27"></a>衣服，偏袒右肩，合掌白佛：「今七國王遺<a class="t" id="t0306b28"></a>我七領上衣，唯願世尊受此七衣，以哀愍<a class="t" id="t0306b29"></a>故！」</p>
<p><a class="t-linehead" id="t-linehead0306b29"></a>爾時，世尊為哀愍故，受其七衣，栴檀優<a class="t" id="t0306c01"></a>婆塞歡喜隨喜，作禮而去。</p>
<a class="t" id="t0306c02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>