<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa282">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 282</span><span class="mirror-right">（二八二） 諸根修</span></h1>
</div>
<p><a class="t-linehead" id="t-linehead0078a22"></a>如是我聞：</p>
<p>一時，佛住迦微伽羅牟<a class="t" id="t0078a23"></a>真隣陀林中。</p>
<p><a class="t-linehead" id="t-linehead0078a23"></a>時，有年少名欝多羅，是波<a class="t" id="t0078a24"></a>羅奢那弟子，來詣佛所，恭敬問訊已，退坐<a class="t" id="t0078a25"></a>一面。</p>
<p><a class="t-linehead" id="t-linehead0078a25"></a>爾時，世尊告欝多羅：「汝師波羅奢那<a class="t" id="t0078a26"></a>為汝等說修諸根不？」</p>
<p><a class="t-linehead" id="t-linehead0078a26"></a>欝多羅言：「說已，瞿<a class="t" id="t0078a27"></a>曇！」</p>
<p><a class="t-linehead" id="t-linehead0078a27"></a>佛告欝多羅：「汝師波羅奢那云何說修<a class="t" id="t0078a28"></a>諸根？」</p>
<p><a class="t-linehead" id="t-linehead0078a28"></a>欝多羅白佛言：「我師波羅奢那說，眼<a class="t" id="t0078a29"></a>不見色，耳不聽聲，是名修根。」</p>
<p><a class="t-linehead" id="t-linehead0078a29"></a>佛告欝多<a class="t" id="t0078b01"></a>羅：「若如汝波羅奢那說，盲者是修根不？所以<a class="t" id="t0078b02"></a>者何？如唯盲者眼不見色。」</p>
<p><a class="t-linehead" id="t-linehead0078b02"></a>爾時，尊者阿<a class="t" id="t0078b03"></a>難在世尊後，執扇扇佛，尊者阿難語欝<a class="t" id="t0078b04"></a>多言：「如波羅奢那所說，聾者是修根不？所<a class="t" id="t0078b05"></a>以者何？如唯聾者耳不聞聲。」</p>
<p><a class="t-linehead" id="t-linehead0078b05"></a>爾時，世尊告<a class="t" id="t0078b06"></a>尊者阿難：「異於賢聖法、律無上修諸根。」</p>
<p><a class="t-linehead" id="t-linehead0078b06"></a>阿難<a class="t" id="t0078b07"></a>白佛言：「唯願世尊為諸比丘說賢聖法、<a class="t" id="t0078b08"></a>律無上修根，諸比丘聞已，當受奉行。」</p>
<a class="t" id="t0078b09"></a><p><a class="t-linehead" id="t-linehead0078b09"></a>佛告阿難：「諦聽，善思，當為汝說。緣眼、色，<a class="t" id="t0078b10"></a>生眼識，見可意色，欲修如來厭離正念正<a class="t" id="t0078b11"></a>智。眼、色緣生眼識，不可意故，修如來不厭<a class="t" id="t0078b12"></a>離正念正智，眼、色緣生眼識，可意不可意，欲<a class="t" id="t0078b13"></a>修如來厭離、不厭離正念正智。眼、色緣生眼<a class="t" id="t0078b14"></a>識，不可意可意，欲修如來不厭離、厭離正念<a class="t" id="t0078b15"></a>正智。眼、色緣生眼識，可意不可意，可不可<a class="t" id="t0078b16"></a>意，欲修如來厭、不厭、俱離捨心住正念正<a class="t" id="t0078b17"></a>智。</p>
<p><a class="t-linehead" id="t-linehead0078b17"></a>「如是，阿難！若有於此五句，心善調伏、善<a class="t" id="t0078b18"></a>關閉、善守護、善攝持、善修習，是則於眼、色<a class="t" id="t0078b19"></a>無上修根。耳、鼻、舌、身、意法亦如是說。阿難！是<a class="t" id="t0078b20"></a>名賢聖法，律無上修根。」</p>
<p><a class="t-linehead" id="t-linehead0078b20"></a>尊者阿難白佛言：「世<a class="t" id="t0078b21"></a>尊！云何賢聖法、律為賢聖修根？」</p>
<p><a class="t-linehead" id="t-linehead0078b21"></a>佛告阿難：<a class="t" id="t0078b22"></a>「眼、色緣生眼識，生可意，生不可意，生可意<a class="t" id="t0078b23"></a>不可意。彼聖弟子如是如實知：『我眼、色緣<a class="t" id="t0078b24"></a>生眼識，生可意，生不可意，生可意不可<a class="t" id="t0078b25"></a>意，此則寂滅，此則勝妙，所謂俱捨；得彼捨<a class="t" id="t0078b26"></a>已，離厭、不厭。譬如力士頃。如是眼、色<a class="t" id="t0078b27"></a>緣生眼識生可意，生不可意，生可意不可<a class="t" id="t0078b28"></a>意，俄爾盡滅，得離厭、不厭，捨。』</p>
<p><a class="t-linehead" id="t-linehead0078b28"></a>「如是耳、聲緣<a class="t" id="t0078b29"></a>生耳識，生可意，生不可意，生可意不可意。<a class="t" id="t0078c01"></a>聖弟子如是如實知：『我耳識聞聲，生可意，<a class="t" id="t0078c02"></a>生不可意，生可意不可意，此則寂滅、勝妙，<a class="t" id="t0078c03"></a>所謂為捨；得捨已，離厭、不厭。譬如大力<a class="t" id="t0078c04"></a>士夫彈指，發聲即滅。如是耳、聲緣生耳識，<a class="t" id="t0078c05"></a>生可意，生不可意，生可意不可意，生已<a class="t" id="t0078c06"></a>盡滅，是則為捨，得彼捨已，離厭、不厭。』</p>
<p><a class="t-linehead" id="t-linehead0078c06"></a>「鼻、<a class="t" id="t0078c07"></a>香緣生鼻識，生可意，生不可意，生可意<a class="t" id="t0078c08"></a>不可意。聖弟子如是如實知：『鼻、香緣生鼻<a class="t" id="t0078c09"></a>識，生可意，生不可意，生可意不可意，此則<a class="t" id="t0078c10"></a>寂滅，此則勝妙，所謂為捨；得彼捨已，離<a class="t" id="t0078c11"></a>厭、不厭。譬如蓮荷，水所不染。如是鼻、香<a class="t" id="t0078c12"></a>緣生鼻識，生可意，生不可意，生可意不<a class="t" id="t0078c13"></a>可意，生已盡滅，所謂為捨；得彼捨已，離<a class="t" id="t0078c14"></a>厭、不厭。』</p>
<p><a class="t-linehead" id="t-linehead0078c14"></a>「舌、味緣生舌識，生可意，生不可意，<a class="t" id="t0078c15"></a>生可意不可意。彼聖弟子如是如實知：『舌、<a class="t" id="t0078c16"></a>味緣生舌識，生可意，生不可意，生可意不<a class="t" id="t0078c17"></a>可意，生已盡滅、寂滅、勝妙，所謂為捨；得彼<a class="t" id="t0078c18"></a>捨已，離厭、不厭。譬如力士舌端唾沫，盡唾<a class="t" id="t0078c19"></a>令滅。如是舌、味緣生舌識，生可意，生不<a class="t" id="t0078c20"></a>可意，生可意不可意，生已盡滅，所謂為捨，<a class="t" id="t0078c21"></a>得彼捨已，離厭、不厭。』</p>
<p><a class="t-linehead" id="t-linehead0078c21"></a>「身、觸緣生身識，生可<a class="t" id="t0078c22"></a>意，生不可意，生可意不可意，生已盡滅。聖<a class="t" id="t0078c23"></a>弟子如是如實知：『身、觸緣生身識，生可<a class="t" id="t0078c24"></a>意，生不可意，生可意不可意，生已盡滅、寂<a class="t" id="t0078c25"></a>滅、勝妙，所謂為捨；得彼捨已，離厭、不厭。譬<a class="t" id="t0078c26"></a>如鐵丸燒令極熱，小渧水灑，尋即消滅。<a class="t" id="t0078c27"></a>如是身、觸緣生身識，生可意，生不可意，生<a class="t" id="t0078c28"></a>可意不可意，生已盡滅，所謂為捨，得彼捨<a class="t" id="t0078c29"></a>已，離厭、不厭。』</p>
<p><a class="t-linehead" id="t-linehead0078c29"></a>「意、法緣生意識，生可意，生不<a class="t" id="t0079a01"></a>可意，生可意不可意，生已速滅。聖弟子如<a class="t" id="t0079a02"></a>是如實知：『意、法緣生意識，生可意，生不可<a class="t" id="t0079a03"></a>意，生可意不可意，生已盡滅，是則寂滅，是<a class="t" id="t0079a04"></a>則勝妙，所謂為捨；得彼捨已，離厭、不厭。譬<a class="t" id="t0079a05"></a>如力士斷多羅樹頭。如是意、法緣生意識，<a class="t" id="t0079a06"></a>生可意，生不可意，生可意不可意，生已盡<a class="t" id="t0079a07"></a>滅，所謂為捨，得彼捨已，離厭、不厭。』阿<a class="t" id="t0079a08"></a>難！是為賢聖法、律，為聖弟子修諸根。」</p>
<p><a class="t-linehead" id="t-linehead0079a08"></a>「云何<a class="t" id="t0079a09"></a>為聖法、律覺見跡？」</p>
<p><a class="t-linehead" id="t-linehead0079a09"></a>佛告阿難：「眼、色緣生眼<a class="t" id="t0079a10"></a>識，生可意，生不可意，生可意不可意，彼聖<a class="t" id="t0079a11"></a>弟子慚恥厭惡。耳、鼻、舌、身、意法緣生意識，生<a class="t" id="t0079a12"></a>可意，生不可意，生可意不可意，彼聖弟子<a class="t" id="t0079a13"></a>慚恥厭惡。阿難！是名賢聖法、律覺見跡。阿<a class="t" id="t0079a14"></a>難！是名賢聖法、律無上修諸根。已說賢聖修<a class="t" id="t0079a15"></a>諸根，已說覺見跡。阿難！我為諸聲聞所作，<a class="t" id="t0079a16"></a>所作已作，汝等當作所作……」廣說如篋毒蛇<a class="t" id="t0079a17"></a>經。</p>
<p><a class="t-linehead" id="t-linehead0079a17"></a>佛說此經已，尊者阿難聞佛所說，歡喜<a class="t" id="t0079a18"></a>奉行。</p>
<a class="t" id="t0079a19"></a><p class="endsutta"><span class="t-juanname">雜阿含經卷第十一</span></p>
</article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>