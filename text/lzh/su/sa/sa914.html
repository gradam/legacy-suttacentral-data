<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa914">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 914</span><span class="mirror-right">（九一四） 飢饉</span></h1>
</div>
<p><a class="t-linehead" id="t-linehead0230b03"></a>如是我聞：</p>
<p>一時，佛在摩竭提國人間<a class="t" id="t0230b04"></a>遊行，與千二百五十比丘、千優婆塞、五百乞<a class="t" id="t0230b05"></a>殘食人，從城至城，從聚落至聚落，人間遊<a class="t" id="t0230b06"></a>行，至那羅聚落好衣菴羅園中。</p>
<p><a class="t-linehead" id="t-linehead0230b06"></a>時，有刀師<a class="t" id="t0230b07"></a>氏聚落主是尼揵弟子，詣尼揵所，禮尼揵<a class="t" id="t0230b08"></a>足，退坐一面。</p>
<p><a class="t-linehead" id="t-linehead0230b08"></a>爾時，尼揵語刀師氏聚落主：<a class="t" id="t0230b09"></a>「汝能共沙門瞿曇作蒺<span class="gaiji">［卄／梨］<!--gaiji,,1[卄／梨],2&#x4527;,3--></span>論，令沙門瞿曇<a class="t" id="t0230b10"></a>不得語、不得不語耶？」</p>
<p><a class="t-linehead" id="t-linehead0230b10"></a>聚落主言：「阿梨！我<a class="t" id="t0230b11"></a>立何等論為蒺<span class="gaiji">［卄／梨］<!--gaiji,,1[卄／梨],2&#x4527;,3--></span>論，令沙門瞿曇不得<a class="t" id="t0230b12"></a>語、不得不語？」</p>
<p><a class="t-linehead" id="t-linehead0230b12"></a>尼揵語聚落主言：「汝往詣沙<a class="t" id="t0230b13"></a>門瞿曇所，作是問：『瞿曇常願欲令諸家福<a class="t" id="t0230b14"></a>利具足增長，作如是願、如是說不？』若答汝<a class="t" id="t0230b15"></a>言不者，汝當問言：『沙門瞿曇與凡愚夫有<a class="t" id="t0230b16"></a>何等異？』若言有願有說者，當復問言：『沙門<a class="t" id="t0230b17"></a>瞿曇若有如是願、如是說者，今云何於飢<a class="t" id="t0230b18"></a>饉世，遊行人間，將諸大眾千二百五十比<a class="t" id="t0230b19"></a>丘、千優婆塞、五百乞殘食人，從城至城，從<a class="t" id="t0230b20"></a>村至村，<span class="corr" title="[捐&gt;損]">損</span>費世間，如大雨雹雨已，乃是減<a class="t" id="t0230b21"></a>損，非增益也。瞿曇所說，殊不相應，不類不<a class="t" id="t0230b22"></a>似，前後相違。』如是。聚落主！是名蒺<span class="gaiji">［卄／梨］<!--gaiji,,1[卄／梨],2&#x4527;,3--></span>論，令<a class="t" id="t0230b23"></a>彼沙門瞿曇不得語、不得不語。」</p>
<p><a class="t-linehead" id="t-linehead0230b23"></a>爾時，刀師<a class="t" id="t0230b24"></a>氏聚落主受尼揵勸教已，詣佛所恭敬問<a class="t" id="t0230b25"></a>訊，恭敬問訊已，退坐一面，白佛：「瞿曇常欲<a class="t" id="t0230b26"></a>願令諸家福利增長不？」</p>
<p><a class="t-linehead" id="t-linehead0230b26"></a>佛告聚落主：「如來<a class="t" id="t0230b27"></a>長夜欲令諸家福利增長，亦常作是說。」</p>
<p><a class="t-linehead" id="t-linehead0230b27"></a>聚<a class="t" id="t0230b28"></a>落主言：「若如是者，云何瞿曇於飢饉世人<a class="t" id="t0230b29"></a>間乞食，將諸大眾……」，乃至「不似不類，前後相<a class="t" id="t0230c01"></a>違？」</p>
<p><a class="t-linehead" id="t-linehead0230c01"></a>佛告聚落主：「我憶九十一劫以來，不見<a class="t" id="t0230c02"></a>一人施一比丘，有盡有減。聚落主！汝觀今<a class="t" id="t0230c03"></a>日有人家大富，多錢財、多眷屬、多僕從，當<a class="t" id="t0230c04"></a>知其家長夜好施，真實寂止，故致斯福利。<a class="t" id="t0230c05"></a>聚落主！有八因緣，令人損減福利不增。何<a class="t" id="t0230c06"></a>等為八？王所逼、賊所劫、火所焚、水所漂、<a class="t" id="t0230c07"></a>藏自消減、抵債不還、怨憎殘破、惡子費用，<a class="t" id="t0230c08"></a>有是八種為錢財難聚。聚落主！我說無常<a class="t" id="t0230c09"></a>為第九句。如是，聚落主！汝捨九因九緣，而<a class="t" id="t0230c10"></a>言沙門瞿曇破壞他家，不捨惡言、不捨惡<a class="t" id="t0230c11"></a>見，如鐵槍投水，身壞命終，生地獄中。」</p>
<p><a class="t-linehead" id="t-linehead0230c11"></a>時，刀<a class="t" id="t0230c12"></a>師氏聚落主心生恐怖，身毛皆竪，白佛言：<a class="t" id="t0230c13"></a>「世尊！我今悔過！如愚如癡，不善不辯，於瞿<a class="t" id="t0230c14"></a>曇所不實欺誑，虛說妄語。」</p>
<p><a class="t-linehead" id="t-linehead0230c14"></a>聞佛所說，歡喜<a class="t" id="t0230c15"></a>隨喜，從坐起去。</p>
<a class="t" id="t0230c16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>