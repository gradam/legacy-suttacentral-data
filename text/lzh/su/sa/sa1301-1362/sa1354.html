<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1354">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1354</span><span class="mirror-right">（一三五四） 恒河</span></h1>
</div>
<p><a class="t-linehead" id="t-linehead0372a10"></a>如是我聞：</p>
<p><a class="t-linehead" id="t-linehead0372a10"></a>一時，佛住迦蘭陀竹園。</p>
<p>時，<a class="t" id="t0372a11"></a>有異比丘在恒河側，住一林中。</p>
<p><a class="t-linehead" id="t-linehead0372a11"></a>時，有一族<a class="t" id="t0372a12"></a>姓女，常為舅姑所責，至恒水岸邊，而說偈<a class="t" id="t0372a13"></a>言：</p>
<a class="t" id="t0372a14"></a><blockquote class="gatha">
<p>「恒水我今欲，　　隨流徐入海，<a class="t" id="t0372a15"></a><br>　不復令舅姑，　　數數見嫌責。」</p>
</blockquote>
<a class="t" id="t0372a16"></a><p><a class="t-linehead" id="t-linehead0372a16"></a>時，彼比丘見族姓女，聞其說偈，作是念：「彼<a class="t" id="t0372a17"></a>族姓女尚能說偈，我今何為不說偈答耶？」<a class="t" id="t0372a18"></a>即說偈言：</p>
<a class="t" id="t0372a19"></a><blockquote class="gatha">
<p>「淨信我今欲，　　隨彼八聖水，<a class="t" id="t0372a20"></a><br>　徐流入涅槃，　　不見魔自在。」</p>
</blockquote>
<a class="t" id="t0372a21"></a><p><a class="t-linehead" id="t-linehead0372a21"></a>時，彼比丘說此偈已，默然而住。</p>
<a class="t" id="t0372a22"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>