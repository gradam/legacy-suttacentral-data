<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1355">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1355</span><span class="mirror-right">（一三五五） 瓜</span></h1>
</div>
<p><a class="t-linehead" id="t-linehead0372a22"></a>如是我聞：</p>
<p>一時，佛住舍衛國祇樹給<a class="t" id="t0372a23"></a>孤獨園。</p>
<p><a class="t-linehead" id="t-linehead0372a23"></a>時，有異比丘在拘薩羅人間，住一<a class="t" id="t0372a24"></a>林中，去林不遠，有種瓜田。</p>
<p><a class="t-linehead" id="t-linehead0372a24"></a>時，有盜者<a class="t" id="t0372a25"></a>夜偷其瓜，見月欲出，而說偈言：</p>
<a class="t" id="t0372a26"></a><blockquote class="gatha">
<p>「明月汝莫出，　　待我斷其瓜，<a class="t" id="t0372a27"></a><br>　我持瓜去已，　　任汝現不現。」</p>
</blockquote>
<a class="t" id="t0372a28"></a><p><a class="t-linehead" id="t-linehead0372a28"></a>時，彼比丘作是念：「彼盜瓜者尚能說偈，我<a class="t" id="t0372a29"></a>豈不能說偈答耶？」即說偈言：</p>
<a class="t" id="t0372b01"></a><blockquote class="gatha">
<p>「惡魔汝莫出，　　待我斷煩惱，<a class="t" id="t0372b02"></a><br>　斷彼煩惱已，　　任汝出不出。」</p>
</blockquote>
<a class="t" id="t0372b03"></a><p><a class="t-linehead" id="t-linehead0372b03"></a>時，彼比丘說此偈已，默然而住。</p>
<a class="t" id="t0372b04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>