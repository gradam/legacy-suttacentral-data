<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1095">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1095</span><span class="mirror-right">（一〇九五） 乞食</span></h1>
</div>
<p><a class="t-linehead" id="t-linehead0288a11"></a>如是我聞：</p>
<p>一時，佛住娑羅婆羅門聚<a class="t" id="t0288a12"></a>落。</p>
<p><a class="t-linehead" id="t-linehead0288a12"></a>爾時，世尊晨朝著衣持鉢，入婆羅聚落<a class="t" id="t0288a13"></a>乞食。時，魔波旬作是念：「今沙門瞿曇晨朝著<a class="t" id="t0288a14"></a>衣持鉢，入婆羅聚落乞食，我今當往，先入<a class="t" id="t0288a15"></a>其舍，語諸信心婆羅門長者，令沙門瞿曇空<a class="t" id="t0288a16"></a>鉢而出。」</p>
<p><a class="t-linehead" id="t-linehead0288a16"></a>時，魔波旬隨逐佛後，作是唱言：「沙<a class="t" id="t0288a17"></a>門！沙門！都不得食耶？」</p>
<p><a class="t-linehead" id="t-linehead0288a17"></a>爾時，世尊作是念：<a class="t" id="t0288a18"></a>「惡魔波旬欲作嬈亂。」即說偈言：</p>
<a class="t" id="t0288a19"></a><blockquote class="gatha">
<p>「汝新於如來，　　獲得無量罪，<a class="t" id="t0288a20"></a><br>　汝謂呼如來，　　受諸苦惱耶？」</p>
</blockquote>
<a class="t" id="t0288a21"></a><p><a class="t-linehead" id="t-linehead0288a21"></a>時，魔波旬作是言：「瞿曇！更入聚落，當令得<a class="t" id="t0288a22"></a>食。」</p>
<p><a class="t-linehead" id="t-linehead0288a22"></a>爾時，世尊而說偈言：</p>
<a class="t" id="t0288a23"></a><blockquote class="gatha">
<p>「正使無所有，　　安樂而自活，<a class="t" id="t0288a24"></a><br>　如彼光音天，　　常以欣悅食。<a class="t" id="t0288a25"></a><br>　正使無所有，　　安樂而自活，<a class="t" id="t0288a26"></a><br>　常以欣悅食，　　不依於有身。」</p>
</blockquote>
<a class="t" id="t0288a27"></a><p><a class="t-linehead" id="t-linehead0288a27"></a>時，魔波旬作是念：「沙門瞿曇已知我心。」內<a class="t" id="t0288a28"></a>懷憂慼，即沒不現。</p>
<a class="t" id="t0288a29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>