<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1032">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1032</span><span class="mirror-right">（一〇三二） 給孤獨</span></h1>
</div>
<p><a class="t-linehead" id="t-linehead0269c08"></a>如是我聞：</p>
<p>一時，佛住舍衛國祇樹給<a class="t" id="t0269c09"></a>孤獨園。</p>
<p><a class="t-linehead" id="t-linehead0269c09"></a>爾時，尊者舍利弗聞給孤獨長者身<a class="t" id="t0269c10"></a>遭苦患。聞已，語尊者阿難：「知不？給孤獨長<a class="t" id="t0269c11"></a>者身遭苦患，當共往看。」尊者阿難默然而<a class="t" id="t0269c12"></a>許。</p>
<p><a class="t-linehead" id="t-linehead0269c12"></a>時，尊者舍利弗與尊者阿難共詣給孤<a class="t" id="t0269c13"></a>獨長者舍。長者遙見尊者舍利弗，扶床欲<a class="t" id="t0269c14"></a>起……乃至說三種受，如叉摩修多羅廣說，「身<a class="t" id="t0269c15"></a>諸苦患轉增無損。」</p>
<p><a class="t-linehead" id="t-linehead0269c15"></a>尊者舍利弗告長者言：<a class="t" id="t0269c16"></a>「當如是學：『不著眼，不依眼界生貪欲識；<a class="t" id="t0269c17"></a>不著耳、鼻、舌、身，意亦不著，不依意界生<a class="t" id="t0269c18"></a>貪欲識。不著色，不依色界生貪欲識；不<a class="t" id="t0269c19"></a>著聲、香、味、觸、法，不依法界生貪欲識。不<a class="t" id="t0269c20"></a>著於地界，不依地界生貪欲識；不著於<a class="t" id="t0269c21"></a>水、火、風、空、識界，不依識界生貪欲識。不<a class="t" id="t0269c22"></a>著色陰，不依色陰生貪欲識；不著受、<a class="t" id="t0269c23"></a>想、行、識陰，不依識陰生貪欲識。』」</p>
<p><a class="t-linehead" id="t-linehead0269c23"></a>時，給孤獨<a class="t" id="t0269c24"></a>長者悲歎流淚。尊者阿難告長者言：「汝今怯<a class="t" id="t0269c25"></a>劣耶？」</p>
<p><a class="t-linehead" id="t-linehead0269c25"></a>長者白阿難：「不怯劣也。我自顧念，<a class="t" id="t0269c26"></a>奉佛以來二十餘年，未聞尊者舍利弗說<a class="t" id="t0269c27"></a>深妙法，如今所聞。」</p>
<p><a class="t-linehead" id="t-linehead0269c27"></a>尊者舍利弗告長者言：<a class="t" id="t0269c28"></a>「我亦久來未嘗為諸長者說如是法。」</p>
<p><a class="t-linehead" id="t-linehead0269c28"></a>長者<a class="t" id="t0269c29"></a>白尊者舍利弗：「有居家白衣，有勝信、勝念、<a class="t" id="t0270a01"></a>勝樂，不聞深法，而生退沒。善哉！尊者舍利<a class="t" id="t0270a02"></a>弗！當為居家白衣說深妙法，以哀愍故！<a class="t" id="t0270a03"></a>尊者舍利弗！今於此食。」尊者舍利弗等默然<a class="t" id="t0270a04"></a>受請。</p>
<p><a class="t-linehead" id="t-linehead0270a04"></a>即設種種淨美飲食，恭敬供養。食已，<a class="t" id="t0270a05"></a>復為長者種種說法，示、教、照、喜；示、教、照、喜<a class="t" id="t0270a06"></a>已，即從坐起而去。</p>
<a class="t" id="t0270a07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>