<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1087">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1087</span><span class="mirror-right">（一〇八七） 睡眠</span></h1>
</div>
<p><a class="t-linehead" id="t-linehead0285a16"></a>如是我聞：</p>
<p>一時，佛住王舍城迦蘭陀<a class="t" id="t0285a17"></a>竹園。</p>
<p><a class="t-linehead" id="t-linehead0285a17"></a>爾時，世尊夜起經行，至後夜時，洗足入<a class="t" id="t0285a18"></a>室，右脇臥息，繫念明相，正念正智，作起覺<a class="t" id="t0285a19"></a>想。</p>
<p><a class="t-linehead" id="t-linehead0285a19"></a>時，魔波旬作是念：「今沙門瞿曇住王舍城<a class="t" id="t0285a20"></a>迦蘭陀竹園，乃至作起覺想。我今當往，為<a class="t" id="t0285a21"></a>作留難。」即化作年少，往住佛前，而說偈言：</p>
<a class="t" id="t0285a22"></a><blockquote class="gatha">
<p>「何眠何故眠？　　已滅何復眠？<a class="t" id="t0285a23"></a><br>　空舍何以眠，　　得出復何眠？」</p>
</blockquote>
<a class="t" id="t0285a24"></a><p><a class="t-linehead" id="t-linehead0285a24"></a>爾時，世尊作是念：「惡魔波旬欲作嬈亂。」即<a class="t" id="t0285a25"></a>說偈言：</p>
<a class="t" id="t0285a26"></a><blockquote class="gatha">
<p>「愛網故染著，　　無愛誰持去，<a class="t" id="t0285a27"></a><br>　一切有餘盡，　　唯佛得安眠，<a class="t" id="t0285a28"></a><br>　汝惡魔波旬，　　於此何所說。」</p>
</blockquote>
<a class="t" id="t0285a29"></a><p><a class="t-linehead" id="t-linehead0285a29"></a>時，魔波旬作是念：「沙門瞿曇已知我心。」慚愧<a class="t" id="t0285b01"></a>憂慼，即沒不現。</p>
<a class="t" id="t0285b02"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>