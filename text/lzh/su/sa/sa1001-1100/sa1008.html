<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1008">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1008</span><span class="mirror-right">（一〇〇八）</span></h1>
</div>
<p><a class="t-linehead" id="t-linehead0263c12"></a>如是我聞：</p>
<p>一時，佛住舍衛國祇樹給<a class="t" id="t0263c13"></a>孤獨園。</p>
<p><a class="t-linehead" id="t-linehead0263c13"></a>時，有天子容色絕妙，來詣佛所，稽<a class="t" id="t0263c14"></a>首佛足，身諸光明遍照祇樹給孤獨園。</p>
<p><a class="t-linehead" id="t-linehead0263c14"></a>時，彼<a class="t" id="t0263c15"></a>天子而說偈言：</p>
<a class="t" id="t0263c16"></a><blockquote class="gatha">
<p>「從地起眾生，　　何者為最勝？<a class="t" id="t0263c17"></a><br>　於空墮落者，　　復以何勝上？<a class="t" id="t0263c18"></a><br>　凡所祈請處，　　何者最第一？<a class="t" id="t0263c19"></a><br>　於諸言語中，　　何者為上辯？」</p>
</blockquote>
<a class="t" id="t0263c20"></a><p><a class="t-linehead" id="t-linehead0263c20"></a>時，有一天子本為田家子，今得生天上，<a class="t" id="t0263c21"></a>以本習故，即便說偈答彼天子：</p>
<a class="t" id="t0263c22"></a><blockquote class="gatha">
<p>「五穀從地生，　　是則為最勝，<a class="t" id="t0263c23"></a><br>　種子於空中，　　落地為最勝。<a class="t" id="t0263c24"></a><br>　<span class="gaiji">［絳-糸＋牛］<!--gaiji,,1[絳-糸＋牛],2,3--></span>牛資養人，　　是則依中勝，<a class="t" id="t0263c25"></a><br>　愛子有所說，　　是則言中勝。」</p>
</blockquote>
<a class="t" id="t0263c26"></a><p><a class="t-linehead" id="t-linehead0263c26"></a>彼發問天子語答者言：「我不問汝，何故多<a class="t" id="t0263c27"></a>言輕躁妄說，我自說偈問世尊言：</p>
<a class="t" id="t0263c28"></a><blockquote class="gatha">
<p>「從地起眾生，　　何者為最勝？<a class="t" id="t0263c29"></a><br>　於空墮地者，　　復以何為勝？<a class="t" id="t0264a01"></a><br>　凡所祈請處，　　何者為最勝？<a class="t" id="t0264a02"></a><br>　於諸言語中，　　何者為上辯？」</p>
</blockquote>
<a class="t" id="t0264a03"></a><p><a class="t-linehead" id="t-linehead0264a03"></a>爾時，世尊說偈答言：</p>
<a class="t" id="t0264a04"></a><blockquote class="gatha">
<p>「從下踊出者，　　三明為最上，<a class="t" id="t0264a05"></a><br>　從空流下者，　　三明亦第一，<a class="t" id="t0264a06"></a><br>　賢聖弟子僧，　　是師依之上，<a class="t" id="t0264a07"></a><br>　如來之所說，　　諸說之最辯。」</p>
</blockquote>
<a class="t" id="t0264a08"></a><p><a class="t-linehead" id="t-linehead0264a08"></a>時，彼天子復說偈言：</p>
<a class="t" id="t0264a09"></a><blockquote class="gatha">
<p>「世間幾法起？　　幾法相順可？<a class="t" id="t0264a10"></a><br>　世幾法取愛？　　世幾法損減？」</p>
</blockquote>
<a class="t" id="t0264a11"></a><p><a class="t-linehead" id="t-linehead0264a11"></a>爾時，世尊說偈答言：</p>
<a class="t" id="t0264a12"></a><blockquote class="gatha">
<p>「世六法等起，　　世六法順可，<a class="t" id="t0264a13"></a><br>　世六法取愛，　　世六法損減。」</p>
</blockquote>
<a class="t" id="t0264a14"></a><p><a class="t-linehead" id="t-linehead0264a14"></a>時，彼天子復說偈言：</p>
<a class="t" id="t0264a15"></a><blockquote class="gatha">
<p>「久見婆羅門，　　逮得般涅槃，<a class="t" id="t0264a16"></a><br>　一切怖已過，　　永超世恩愛。」</p>
</blockquote>
<a class="t" id="t0264a17"></a><p><a class="t-linehead" id="t-linehead0264a17"></a>時，彼天子聞佛所說，歡喜隨喜，稽首佛足，即<a class="t" id="t0264a18"></a>沒不現。</p>
<a class="t" id="t0264a19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>