<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1086">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1086</span><span class="mirror-right">（一〇八六） 波旬</span></h1>
</div>
<p><a class="t-linehead" id="t-linehead0284c28"></a>如是我聞：</p>
<p>一時，佛住王舍城迦蘭陀<a class="t" id="t0284c29"></a>竹園。</p>
<p><a class="t-linehead" id="t-linehead0284c29"></a>爾時，世尊夜起經行，至於後夜，洗足<a class="t" id="t0285a01"></a>入室，斂身正坐，專心繫念。</p>
<p><a class="t-linehead" id="t-linehead0285a01"></a>時，魔波旬作是<a class="t" id="t0285a02"></a>念：「今沙門瞿曇於王舍城迦蘭陀竹園，夜起<a class="t" id="t0285a03"></a>經行，於後夜時，洗足入室，正身端坐，繫念禪<a class="t" id="t0285a04"></a>思。我今當往，為作嬈亂。」即化作年少，住於<a class="t" id="t0285a05"></a>佛前，而說偈言：</p>
<a class="t" id="t0285a06"></a><blockquote class="gatha">
<p>「我心於空中，　　執長繩羂下，<a class="t" id="t0285a07"></a><br>　政欲縛沙門，　　不令汝得脫。」</p>
</blockquote>
<a class="t" id="t0285a08"></a><p><a class="t-linehead" id="t-linehead0285a08"></a>爾時，世尊作是念：「惡魔波旬欲作嬈亂。」即<a class="t" id="t0285a09"></a>說偈言：</p>
<a class="t" id="t0285a10"></a><blockquote class="gatha">
<p>「我說於世間，　　五欲意第六，<a class="t" id="t0285a11"></a><br>　於彼永已離，　　一切苦已斷。<a class="t" id="t0285a12"></a><br>　我已離彼欲，　　心意識亦滅，<a class="t" id="t0285a13"></a><br>　波旬我知汝，　　速於此滅去。」</p>
</blockquote>
<a class="t" id="t0285a14"></a><p><a class="t-linehead" id="t-linehead0285a14"></a>時，魔波旬作是念：「沙門已知我心。」慚愧憂慼，<a class="t" id="t0285a15"></a>即沒不現。</p>
<a class="t" id="t0285a16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>