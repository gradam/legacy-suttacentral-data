<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1094">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 1094</span><span class="mirror-right">（一〇九四） 苦行</span></h1>
</div>
<p><a class="t-linehead" id="t-linehead0287c21"></a>如是我聞：</p>
<p>一時，佛住欝鞞羅處尼連<a class="t" id="t0287c22"></a>禪河側菩提樹下，初成正覺。</p>
<p><a class="t-linehead" id="t-linehead0287c22"></a>爾時，世尊獨一<a class="t" id="t0287c23"></a>靜處，專心禪思，作如是念：「我今解脫苦行。<a class="t" id="t0287c24"></a>善哉！我今善解脫苦行，先修正願，今已果<a class="t" id="t0287c25"></a>得無上菩提。」</p>
<p><a class="t-linehead" id="t-linehead0287c25"></a>時，魔波旬作是念：「今沙門瞿曇<a class="t" id="t0287c26"></a>住欝鞞羅處尼連禪河側菩提樹下，初成正<a class="t" id="t0287c27"></a>覺。我今當往，為作留難。」即化作年少，住於<a class="t" id="t0287c28"></a>佛前，而說偈言：</p>
<a class="t" id="t0287c29"></a><blockquote class="gatha">
<p>「大修苦行處，　　能令得清淨，<a class="t" id="t0288a01"></a><br>　而今反棄捨，　　於此何所求？<a class="t" id="t0288a02"></a><br>　欲於此求淨，　　淨亦無由得。」</p>
</blockquote>
<a class="t" id="t0288a03"></a><p><a class="t-linehead" id="t-linehead0288a03"></a>爾時，世尊作是念：「此魔波旬欲作嬈亂。」即<a class="t" id="t0288a04"></a>說偈言：</p>
<a class="t" id="t0288a05"></a><blockquote class="gatha">
<p>「知諸修苦行，　　皆與無義俱，<a class="t" id="t0288a06"></a><br>　終不獲其利，　　如弓彈有聲。<a class="t" id="t0288a07"></a><br>　戒定聞慧道，　　我已悉修習，<a class="t" id="t0288a08"></a><br>　得第一清淨，　　其淨無有上。」</p>
</blockquote>
<a class="t" id="t0288a09"></a><p><a class="t-linehead" id="t-linehead0288a09"></a>時，魔波旬作是念：「沙門瞿曇已知我心。」內<a class="t" id="t0288a10"></a>懷憂慼，即沒不現。</p>
<a class="t" id="t0288a11"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>