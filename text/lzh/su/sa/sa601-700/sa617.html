<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa617">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 617</span><span class="mirror-right">（六一七） 鳥</span></h1>
</div>
<p><a class="t-linehead" id="t-linehead0172c24"></a>如是我聞：</p>
<p>一時，佛住舍衛國祇樹給<a class="t" id="t0172c25"></a>孤獨園。</p>
<p><a class="t-linehead" id="t-linehead0172c25"></a>爾時，世尊告諸比丘：「過去世時有一<a class="t" id="t0172c26"></a>鳥，名曰羅婆，為鷹所捉，飛騰虛空，於空<a class="t" id="t0172c27"></a>鳴喚言：『我不自覺，忽遭此難，我坐捨離父<a class="t" id="t0172c28"></a>母境界而遊他處，故遭此難。如何今日為<a class="t" id="t0172c29"></a>他所困，不得自在。』鷹語羅婆：『汝當何處<a class="t" id="t0173a01"></a>自有境界而得自在？』羅婆答言：『我於田耕<a class="t" id="t0173a02"></a>壠中自有境界，足免諸難，是為我家父母<a class="t" id="t0173a03"></a>境界。』</p>
<p><a class="t-linehead" id="t-linehead0173a03"></a>「鷹於羅<span class="corr" title="[娑&gt;婆]">婆</span>起憍慢言：『放汝令去，還<a class="t" id="t0173a04"></a>耕壠中，能得脫以不？』於是羅婆得脫鷹<a class="t" id="t0173a05"></a>爪，還到耕壠大塊之下，安住止處，然後於<a class="t" id="t0173a06"></a>塊上欲與鷹鬪。</p>
<p><a class="t-linehead" id="t-linehead0173a06"></a>「鷹則大怒，彼是小鳥，敢與<a class="t" id="t0173a07"></a>我鬪，瞋恚極盛，駿飛直搏，於是羅婆入<a class="t" id="t0173a08"></a>於塊下，鷹鳥飛勢，臆衝堅塊，碎身即死。</p>
<p><a class="t-linehead" id="t-linehead0173a08"></a>「時，<a class="t" id="t0173a09"></a>羅婆鳥深伏塊下，仰說偈言：</p>
<a class="t" id="t0173a10"></a><blockquote class="gatha">
<p>「『鷹鳥用力來，　　羅婆依自界，<a class="t" id="t0173a11"></a><br>　　乘瞋猛盛力，　　致禍碎其身。<a class="t" id="t0173a12"></a><br>　　我具足通達，　　依於自境界，<a class="t" id="t0173a13"></a><br>　　伏怨心隨喜，　　自觀欣其力。<a class="t" id="t0173a14"></a><br>　　設汝有兇愚，　　百千龍象力，<a class="t" id="t0173a15"></a><br>　　不如我智慧，　　十六分之一。<a class="t" id="t0173a16"></a><br>　　觀我智殊勝，　　摧滅於蒼鷹。』</p>
</blockquote>
<a class="t" id="t0173a17"></a><p><a class="t-linehead" id="t-linehead0173a17"></a>「如是，比丘！如彼鷹鳥，愚癡自捨所親父母<a class="t" id="t0173a18"></a>境界，遊於他處，致斯災患。汝等比丘亦應<a class="t" id="t0173a19"></a>如是，於自境界所行之處，應善守持，離<a class="t" id="t0173a20"></a>他境界，應當學。</p>
<p><a class="t-linehead" id="t-linehead0173a20"></a>「比丘！他處他境界者，謂五<a class="t" id="t0173a21"></a>欲境界，眼見可意、受、念妙色，欲心染著；<a class="t" id="t0173a22"></a>耳識聲、鼻識香、舌識味、身識觸，可意、<a class="t" id="t0173a23"></a>受、念妙觸，欲心染著。是名比丘他處他境<a class="t" id="t0173a24"></a>界。比丘！自處父母境界者，謂四念處。云何<a class="t" id="t0173a25"></a>為四？謂身身觀念處，受、心、法法觀念處。是<a class="t" id="t0173a26"></a>故，比丘！於自行處父母境界而自遊行，遠<a class="t" id="t0173a27"></a>離他處他境界，應當學。」</p>
<p><a class="t-linehead" id="t-linehead0173a27"></a>佛說此經已，諸比<a class="t" id="t0173a28"></a>丘聞佛所說，歡喜奉行。</p>
<a class="t" id="t0173a29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>