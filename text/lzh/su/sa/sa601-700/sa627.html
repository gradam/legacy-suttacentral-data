<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa627">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 627</span><span class="mirror-right">（六二七） 阿那律</span></h1>
</div>
<p><a class="t-linehead" id="t-linehead0175a28"></a>如是我聞：</p>
<p>一時，佛住舍衛國祇樹給<a class="t" id="t0175a29"></a>孤獨園。</p>
<p><a class="t-linehead" id="t-linehead0175a29"></a>爾時，尊者阿那律陀詣佛所，稽首禮<a class="t" id="t0175b01"></a>足，退坐一面，白佛言：「世尊！若有比丘住<a class="t" id="t0175b02"></a>於學地，未得上進安隱涅槃，而方便求，是<a class="t" id="t0175b03"></a>聖弟子當云何於正法、律修習多修習，得<a class="t" id="t0175b04"></a>盡諸漏，乃至自知不受後有？」</p>
<p><a class="t-linehead" id="t-linehead0175b04"></a>佛告阿那律：<a class="t" id="t0175b05"></a>「若聖弟子住於學地，未得上進安隱涅槃，<a class="t" id="t0175b06"></a>而方便求，彼於爾時，當內身身觀念住，精<a class="t" id="t0175b07"></a>勤方便，正智正念，調伏世間貪憂。如是受、<a class="t" id="t0175b08"></a>心、法法觀念住，精勤方便，正智正念，調伏<a class="t" id="t0175b09"></a>世間貪憂。如是聖弟子多修習已，得盡諸<a class="t" id="t0175b10"></a>漏，乃至自知不受後有。」</p>
<p><a class="t-linehead" id="t-linehead0175b10"></a>爾時，尊者阿那律<a class="t" id="t0175b11"></a>陀聞佛所說，歡喜隨喜，作禮而去。</p>
<a class="t" id="t0175b12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>