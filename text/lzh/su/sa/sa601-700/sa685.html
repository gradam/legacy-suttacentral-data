<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa685">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 685</span><span class="mirror-right">（六八五） 乳母</span></h1>
</div>
<p><a class="t-linehead" id="t-linehead0187b07"></a>如是我聞：</p>
<p>一時，佛住舍衛國祇樹給孤<a class="t" id="t0187b08"></a>獨園。</p>
<p><a class="t-linehead" id="t-linehead0187b08"></a>爾時，世尊告諸比丘：「譬如嬰兒，父母<a class="t" id="t0187b09"></a>生已，付其乳母，隨時摩拭，隨時沐浴，隨時<a class="t" id="t0187b10"></a>乳<span class="corr" title="[晡&gt;哺]">哺</span>，隨時消息。若乳母不謹慎者，兒或以<a class="t" id="t0187b11"></a>草、以土諸不淨物著其口中，乳母當即教<a class="t" id="t0187b12"></a>令除去。能時除却者善，兒不能自却者，乳<a class="t" id="t0187b13"></a>母當以左手持其頭，右手探其哽，嬰兒<a class="t" id="t0187b14"></a>當時雖苦，乳母要當苦探其哽，為欲令<a class="t" id="t0187b15"></a>其子長夜安樂故。」</p>
<p><a class="t-linehead" id="t-linehead0187b15"></a>佛告諸比丘：「若嬰兒長<a class="t" id="t0187b16"></a>大，有所識別，復持草、土諸不淨物著口中<a class="t" id="t0187b17"></a>不？」</p>
<p><a class="t-linehead" id="t-linehead0187b17"></a>比丘白佛：「不也，世尊！嬰兒長大，有所別<a class="t" id="t0187b18"></a>知，尚不以脚觸諸不淨物，況著口中。」</p>
<p><a class="t-linehead" id="t-linehead0187b18"></a>佛告<a class="t" id="t0187b19"></a>比丘：「嬰兒小時，乳母隨時料理消息，及其長<a class="t" id="t0187b20"></a>大，智慧成就，乳母放捨，不勤消息，以其長<a class="t" id="t0187b21"></a>大不自放逸故。如是，比丘！若諸聲聞始學，<a class="t" id="t0187b22"></a>智慧未足，如來以法隨時教授而消息之；<a class="t" id="t0187b23"></a>若久學智慧深固，如來放捨，不復隨時慇懃<a class="t" id="t0187b24"></a>教授，以其智慧成就不放逸故。是故，聲聞<a class="t" id="t0187b25"></a>五種學力，如來成就十種智力……」如上廣說。</p>
<a class="t" id="t0187b26"></a><p><a class="t-linehead" id="t-linehead0187b26"></a>佛說此經已，諸比丘聞佛所說，歡喜奉行。</p>
<a class="t" id="t0187b27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>