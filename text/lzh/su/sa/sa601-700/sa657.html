<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa657">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 657</span><span class="mirror-right">（六五七） 堂閣</span></h1>
</div>
<p><a class="t-linehead" id="t-linehead0183c15"></a>如是我聞：</p>
<p>一時，佛住舍衛國祇樹給<a class="t" id="t0183c16"></a>孤獨園。</p>
<p><a class="t-linehead" id="t-linehead0183c16"></a>爾時，世尊告諸比丘：「有五根。何等<a class="t" id="t0183c17"></a>為五？信根、精進根、念根、定根、慧根。若聖弟<a class="t" id="t0183c18"></a>子成就信根者，作如是學。聖弟子無始<a class="t" id="t0183c19"></a>生死，無明所著，愛所繫，眾生長夜生死，往來<a class="t" id="t0183c20"></a>流馳，不知本際，有因故有生死，因永盡<a class="t" id="t0183c21"></a>者，則無生死，無明大闇聚障礙，誰般涅槃？<a class="t" id="t0183c22"></a>唯苦滅、苦息、清涼、沒。如信根，如是精進根、<a class="t" id="t0183c23"></a>念根、定根、慧根亦如是說。此五根，慧為<a class="t" id="t0183c24"></a>首，慧所攝持。譬如堂閣，棟為首，棟所攝<a class="t" id="t0183c25"></a>持。」</p>
<p><a class="t-linehead" id="t-linehead0183c25"></a>佛說此經已，諸比丘聞佛所說，歡喜奉<a class="t" id="t0183c26"></a>行。</p>
<a class="t" id="t0183c27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>