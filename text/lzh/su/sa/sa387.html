<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa387">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 387</span><span class="mirror-right">（三八七） 無有關鍵</span></h1>
</div>
<p><a class="t-linehead" id="t-linehead0104c27"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>仙人住<a class="t" id="t0104c28"></a>處鹿野苑中。</p>
<p><a class="t-linehead" id="t-linehead0104c28"></a>爾時，世尊告諸比丘：「有四聖<a class="t" id="t0104c29"></a>諦。何等為四？謂苦聖諦、苦集聖諦、苦滅聖<a class="t" id="t0105a01"></a>諦、苦滅道跡聖諦。若比丘於苦聖諦已知、<a class="t" id="t0105a02"></a>已解，於苦集聖諦已知、已斷，於苦滅聖諦<a class="t" id="t0105a03"></a>已知、已證，於苦滅道跡聖諦已知、已修。如<a class="t" id="t0105a04"></a>是比丘無有關鍵，平治城塹，度諸峻<a class="t" id="t0105a05"></a>難，名為賢聖，建立聖幢。諸比丘！云何無有<a class="t" id="t0105a06"></a>關鍵？謂五下分結已<span class="corr" title="[離&gt;斷] cf.【麗】">斷</span>、已知，是名離關<a class="t" id="t0105a07"></a>鍵。云何平治城塹，無明謂之深塹，彼得斷<a class="t" id="t0105a08"></a>知，是名平治城塹。云何度諸嶮難？謂無際<a class="t" id="t0105a09"></a>生死，究竟苦邊，是名度諸嶮難。云何解脫<a class="t" id="t0105a10"></a>結縛？謂愛已斷、已知。云何建立聖幢？謂我慢<a class="t" id="t0105a11"></a>已斷、已知，是名建立聖幢。」</p>
<p><a class="t-linehead" id="t-linehead0105a11"></a>佛說此經已，諸<a class="t" id="t0105a12"></a>比丘聞佛所說，歡喜奉行。</p>
<a class="t" id="t0105a13"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>