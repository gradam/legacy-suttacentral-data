<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa119">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 119</span><span class="mirror-right">（一一九） 欲愛喜</span></h1>
</div>
<p><a class="t-linehead" id="t-linehead0039b06"></a>如是我聞：</p>
<p>一時，佛住摩拘羅山。時，有<a class="t" id="t0039b07"></a>侍者比丘名曰羅陀。</p>
<p><a class="t-linehead" id="t-linehead0039b07"></a>時，有眾多外道出家<a class="t" id="t0039b08"></a>至羅陀所，共相問訊已，退坐一面，問羅陀<a class="t" id="t0039b09"></a>言：「汝何故於沙門瞿曇所出家修梵行？」</p>
<a class="t" id="t0039b10"></a><p><a class="t-linehead" id="t-linehead0039b10"></a>羅陀答言：「於色欲、愛、喜，彼若盡、離欲、滅、寂、<a class="t" id="t0039b11"></a>沒；於受、想、行、識，欲、愛、喜，彼若盡、離欲、滅、寂、<a class="t" id="t0039b12"></a>沒故，於如來所出家修梵行。」</p>
<p><a class="t-linehead" id="t-linehead0039b12"></a>時，諸外道<a class="t" id="t0039b13"></a>聞是語已，心不喜，從坐起，呵罵而去。</p>
<p><a class="t-linehead" id="t-linehead0039b13"></a>羅<a class="t" id="t0039b14"></a>陀比丘晡時從禪覺，詣佛所，稽首佛足，<a class="t" id="t0039b15"></a>退坐一面。以其上說具白佛言：「世尊！我之<a class="t" id="t0039b16"></a>所說，不謗如來耶？不令他人難問詰責<a class="t" id="t0039b17"></a>墮負處耶？不如說說、不如法說、非法次法<a class="t" id="t0039b18"></a>說耶？」</p>
<p><a class="t-linehead" id="t-linehead0039b18"></a>佛告羅陀：「汝真實說，不謗如來，不<a class="t" id="t0039b19"></a>令他人難問呵嘖墮負處也，如說說、如<a class="t" id="t0039b20"></a>法說、如法次法說。所以者何？於色欲、愛、喜，<a class="t" id="t0039b21"></a>彼若盡、離欲、滅、寂、沒；於受、想、行、識，欲、愛、喜，彼<a class="t" id="t0039b22"></a>若盡、離欲、滅、寂、沒故，於如來所出家修梵<a class="t" id="t0039b23"></a>行。」</p>
<p><a class="t-linehead" id="t-linehead0039b23"></a>佛說此經已，羅陀比丘聞佛所說，歡喜<a class="t" id="t0039b24"></a>奉行。</p>
<a class="t" id="t0039b25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>