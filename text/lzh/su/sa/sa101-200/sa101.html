<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa101">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 101</span><span class="mirror-right">（一〇一） 人間</span></h1>
</div>
<p><a class="t-linehead" id="t-linehead0028a20"></a>如是我聞：</p>
<p>一時，佛在拘薩羅人間遊<a class="t" id="t0028a21"></a>行，有從迦帝聚落、墮鳩羅聚落二村中間，<a class="t" id="t0028a22"></a>一樹下坐，入晝正受。</p>
<p><a class="t-linehead" id="t-linehead0028a22"></a>時，有豆磨種姓婆<a class="t" id="t0028a23"></a>羅門隨彼道行，尋佛後來，見佛脚跡千<a class="t" id="t0028a24"></a>輻輪相，印文顯現，齊輻圓輞，眾好滿足。見<a class="t" id="t0028a25"></a>已，作是念：「我未曾見人間有如是足跡，<a class="t" id="t0028a26"></a>今當隨跡以求其人。」即尋脚跡至於佛所，<a class="t" id="t0028a27"></a>來見世尊坐一樹下，入晝正受，嚴容絕<a class="t" id="t0028a28"></a>世，諸根澄靜，其心寂定，第一調伏，正觀<a class="t" id="t0028a29"></a>成就，光相巍巍，猶若金山。見已，白言：「為是<a class="t" id="t0028b01"></a>天耶？」</p>
<p><a class="t-linehead" id="t-linehead0028b01"></a>佛告婆羅門：「我非天也。」</p>
<p>「為龍、夜叉、<a class="t" id="t0028b02"></a>乾闥婆、阿修羅、迦樓羅、緊那羅、摩睺羅伽、人、非<a class="t" id="t0028b03"></a>人等？」</p>
<p><a class="t-linehead" id="t-linehead0028b03"></a>佛告婆羅門：「我非龍乃至人、非人也。」</p>
<a class="t" id="t0028b04"></a><p><a class="t-linehead" id="t-linehead0028b04"></a>婆羅門白佛：「若言非天、非龍，乃至非人、非非<a class="t" id="t0028b05"></a>人，為是何等？」</p>
<p><a class="t-linehead" id="t-linehead0028b05"></a>爾時，世尊說偈答言：</p>
<a class="t" id="t0028b06"></a><blockquote class="gatha">
<p>「天龍乾闥婆，　　緊那羅夜叉，<a class="t" id="t0028b07"></a><br>　無善阿修羅，　　諸摩睺羅伽，<a class="t" id="t0028b08"></a><br>　人與非人等，　　悉由煩惱生，<a class="t" id="t0028b09"></a><br>　如是煩惱漏，　　一切我已捨，<a class="t" id="t0028b10"></a><br>　已破已磨滅，　　如芬陀利生，<a class="t" id="t0028b11"></a><br>　雖生於水中，　　而未曾著水，<a class="t" id="t0028b12"></a><br>　我雖生世間，　　不為世間著，<a class="t" id="t0028b13"></a><br>　歷劫常選擇，　　純苦無暫樂，<a class="t" id="t0028b14"></a><br>　一切有為行，　　悉皆生滅故，<a class="t" id="t0028b15"></a><br>　離垢不傾動，　　已拔諸劍刺，<a class="t" id="t0028b16"></a><br>　究竟生死除，　　故名為佛陀。」</p>
</blockquote>
<a class="t" id="t0028b17"></a><p><a class="t-linehead" id="t-linehead0028b17"></a>佛說此經已，豆摩種婆羅門聞佛所說，歡<a class="t" id="t0028b18"></a>喜隨喜，從路而去。</p>
<a class="t" id="t0028b19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>