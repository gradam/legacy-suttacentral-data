<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa117">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 117</span><span class="mirror-right">（一一七） 有漏障閡</span></h1>
</div>
<p><a class="t-linehead" id="t-linehead0038c27"></a>如是我聞：</p>
<p>一時，佛住摩拘羅山。時，有<a class="t" id="t0038c28"></a>侍者比丘名曰羅陀。</p>
<p><a class="t-linehead" id="t-linehead0038c28"></a>時，有眾多外道出家<a class="t" id="t0038c29"></a>至羅陀所，共相問訊已，退坐一面，問羅陀<a class="t" id="t0039a01"></a>言：「汝何故於沙門瞿曇所出家修梵行？」</p>
<p><a class="t-linehead" id="t-linehead0039a01"></a>羅<a class="t" id="t0039a02"></a>陀答言：「於色有漏，障閡、熱惱、憂悲，彼若盡、離<a class="t" id="t0039a03"></a>欲、滅、寂、沒。受、想、行、識有漏，障閡、熱惱、憂悲，<a class="t" id="t0039a04"></a>彼若盡、離欲、滅、寂、沒故，於如來所出家修<a class="t" id="t0039a05"></a>梵行。」</p>
<p><a class="t-linehead" id="t-linehead0039a05"></a>時，眾多外道出家聞是已，心不喜，從<a class="t" id="t0039a06"></a>坐起，呵罵而去。</p>
<p><a class="t-linehead" id="t-linehead0039a06"></a>爾時，羅陀晡時從禪覺，往<a class="t" id="t0039a07"></a>詣佛所，稽首佛足，退坐一面。以其上事具<a class="t" id="t0039a08"></a>白佛言：「世尊！我之所說，將無謗世尊耶？<a class="t" id="t0039a09"></a>不令他人難問詰責墮負處耶？不如說說、<a class="t" id="t0039a10"></a>不如法說、非法次法說耶？」</p>
<p><a class="t-linehead" id="t-linehead0039a10"></a>佛告羅陀：「汝真<a class="t" id="t0039a11"></a>實說，不謗如來。所以者何？色有漏，有障<a class="t" id="t0039a12"></a>閡、熱惱、憂悲，彼若盡、離欲、滅、寂、沒。受、想、行、<a class="t" id="t0039a13"></a>識有漏，障閡、熱惱、憂悲，彼若盡、離欲、滅、寂、<a class="t" id="t0039a14"></a>沒故，於如來所出家修梵行。」</p>
<p><a class="t-linehead" id="t-linehead0039a14"></a>佛說此經已，<a class="t" id="t0039a15"></a>羅陀比丘聞佛所說，歡喜奉行。</p>
<a class="t" id="t0039a16"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>