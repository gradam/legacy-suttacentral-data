<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa109">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 109</span><span class="mirror-right">（一〇九） 毛端</span></h1>
</div>
<p><a class="t-linehead" id="t-linehead0034a24"></a>如是我聞：</p>
<p>一時，佛住舍衛國祇樹給<a class="t" id="t0034a25"></a>孤獨園。</p>
<p><a class="t-linehead" id="t-linehead0034a25"></a>爾時，世尊告諸比丘：「譬如池水方<a class="t" id="t0034a26"></a>五十由旬，深亦如是，其水盈滿。復有士<a class="t" id="t0034a27"></a>夫，以毛、以草，或以指爪，以渧彼水。諸<a class="t" id="t0034a28"></a>比丘！於意云何？彼士夫水渧為多，池水為<a class="t" id="t0034a29"></a>多？」</p>
<p><a class="t-linehead" id="t-linehead0034a29"></a>比丘白佛：「彼士夫以毛、以草，或以指<a class="t" id="t0034b01"></a>爪，所渧之水少，少不足言；池水甚多，百千<a class="t" id="t0034b02"></a>萬倍，不可為比。」</p>
<p><a class="t-linehead" id="t-linehead0034b02"></a>「<span class="corr" title="[加&gt;如]">如</span>是。諸比丘！見諦者所<a class="t" id="t0034b03"></a>斷眾苦，如彼池水，於未來世，永不復生。」</p>
<a class="t" id="t0034b04"></a><p><a class="t-linehead" id="t-linehead0034b04"></a>爾時，世尊說是法已，入室坐禪。時，尊者舍<a class="t" id="t0034b05"></a>利弗於眾中坐，世尊入室去後，告諸比<a class="t" id="t0034b06"></a>丘：「未曾所聞！世尊今日善說池譬。所以者<a class="t" id="t0034b07"></a>何？聖弟子具足見諦，得無間等果，若凡俗邪<a class="t" id="t0034b08"></a>見、身見根本、身見集、身見生、身見起；謂憂慼<a class="t" id="t0034b09"></a>隱覆，慶吉保惜，說我、說眾生、說奇特矜舉。<a class="t" id="t0034b10"></a>如是眾邪，悉皆除滅，斷除根本，如折多羅<a class="t" id="t0034b11"></a>樹，於未來世更不復生。</p>
<p><a class="t-linehead" id="t-linehead0034b11"></a>「諸比丘！何等為見<a class="t" id="t0034b12"></a>諦聖弟子斷上眾邪，於未來世永不復起？<a class="t" id="t0034b13"></a>愚癡無聞凡夫見色是我、異我、我在色、色在<a class="t" id="t0034b14"></a>我；見受、想、行、識，是我、異我、我在識、識在我。</p>
<a class="t" id="t0034b15"></a><p><a class="t-linehead" id="t-linehead0034b15"></a>「云何見色是我？得地一切入處正受，觀已，<a class="t" id="t0034b16"></a>作是念：『地即是我，我即是地，我及地唯一<a class="t" id="t0034b17"></a>無二，不異不別。』如是水、火、風、青、黃、赤、白一<a class="t" id="t0034b18"></a>切入處正受，觀已，作是念：『行即是我，我即<a class="t" id="t0034b19"></a>是行，唯一無二，不異不別。』如是於一切入<a class="t" id="t0034b20"></a>處，一一計我，是名色即是我。云何見色異<a class="t" id="t0034b21"></a>我？若彼見受是我，見受是我已，見色是<a class="t" id="t0034b22"></a>我所，或見想、行、識即是我，見色是我所。</p>
<p><a class="t-linehead" id="t-linehead0034b22"></a>「云<a class="t" id="t0034b23"></a>何見我中色？謂見受是我，色在我中；又見<a class="t" id="t0034b24"></a>想、行、識即是我，色在我中。云何見色中我？<a class="t" id="t0034b25"></a>謂見受即是我，於色中住，入於色，周遍<a class="t" id="t0034b26"></a>其四體；見想，行，識是我，於色中住，周遍<a class="t" id="t0034b27"></a>其四體，是名色中我。</p>
<p><a class="t-linehead" id="t-linehead0034b27"></a>「云何見受即是我？謂<a class="t" id="t0034b28"></a>六受身——眼觸生受，耳、鼻、舌、身、意觸生受。<a class="t" id="t0034b29"></a>此六受身一一見是我，我是受，是名受即<a class="t" id="t0034c01"></a>是我。云何見受異我？謂見色是我，受是我<a class="t" id="t0034c02"></a>所；謂想、行、識是我，受是我所，是名受異我。</p>
<a class="t" id="t0034c03"></a><p><a class="t-linehead" id="t-linehead0034c03"></a>「云何見我中受？謂色是我，受在其中，想、行、<a class="t" id="t0034c04"></a>識是我，受在其中。云何見受中我？謂色<a class="t" id="t0034c05"></a>是我，於受中住，周遍其四體；想、行、識是<a class="t" id="t0034c06"></a>我，於受中住，周遍其四體，是名受中我。</p>
<p><a class="t-linehead" id="t-linehead0034c06"></a>「云<a class="t" id="t0034c07"></a>何見想即是我？謂六想身——眼觸生想，耳、鼻、<a class="t" id="t0034c08"></a>舌、身、意觸生想。此六想身一一見是我，是<a class="t" id="t0034c09"></a>名想即是我。云何見想異我？謂見色是我，<a class="t" id="t0034c10"></a>想是我所，識是我，想是我所，是名想異<a class="t" id="t0034c11"></a>我。</p>
<p><a class="t-linehead" id="t-linehead0034c11"></a>「云何見我中想？謂色是我，想在中住，<a class="t" id="t0034c12"></a>受、行、識是我，想在中住。云何見想中我？<a class="t" id="t0034c13"></a>謂色是我，於想中住，周遍其四體，是名<a class="t" id="t0034c14"></a>想中我。</p>
<p><a class="t-linehead" id="t-linehead0034c14"></a>「云何見行是我？謂六思身——眼觸生<a class="t" id="t0034c15"></a>思，耳、鼻、舌、身意觸生思。於此六思身一<a class="t" id="t0034c16"></a>一見是我，是名行即是我。云何見行異我？<a class="t" id="t0034c17"></a>謂色是我，行是我所。受、想、識是我，行是我<a class="t" id="t0034c18"></a>所，是名行異我。</p>
<p><a class="t-linehead" id="t-linehead0034c18"></a>「云何見我中行？謂色是<a class="t" id="t0034c19"></a>我，行在中住。受、想、行、識是我，行在中住，是<a class="t" id="t0034c20"></a>謂我中行。云何見行中我？謂色是我，於行<a class="t" id="t0034c21"></a>中住，周遍其四體，謂受、想、識是我，於行中<a class="t" id="t0034c22"></a>住，周遍其四體，是名行中我。</p>
<p><a class="t-linehead" id="t-linehead0034c22"></a>「云何見識即<a class="t" id="t0034c23"></a>是我？謂六識身——眼識，耳、鼻、舌、身、意識身。於<a class="t" id="t0034c24"></a>此六識身一一見是我，是名識即是我。云<a class="t" id="t0034c25"></a>何見識異我？見色是我，識是我所，見<a class="t" id="t0034c26"></a>受、想、行是我，識是我所，是名識異我。</p>
<p><a class="t-linehead" id="t-linehead0034c26"></a>「云何<a class="t" id="t0034c27"></a>見我中識？謂色是我，識在中住。受、想、行是<a class="t" id="t0034c28"></a>我，識在中住，是名我中識。云何識中我？<a class="t" id="t0034c29"></a>謂色是我，於識中住，周遍其四體。受、想、行<a class="t" id="t0035a01"></a>是我，於識中住，周遍其四體，是名識中<a class="t" id="t0035a02"></a>我。</p>
<p><a class="t-linehead" id="t-linehead0035a02"></a>「如是聖弟子見四真諦，得無間等果，斷<a class="t" id="t0035a03"></a>諸邪見，於未來世永不復起。所有諸色，若<a class="t" id="t0035a04"></a>過去、若未來、若現在、若內、若外、若麤、若細、若<a class="t" id="t0035a05"></a>好、若醜、若遠、若近，一向積聚，作如是觀：『一<a class="t" id="t0035a06"></a>切無常、一切苦、一切空、一切非我，不應愛<a class="t" id="t0035a07"></a>樂、攝受、保持。受、想、行、識亦復如是，不應愛<a class="t" id="t0035a08"></a>樂、攝受、保持。』如是觀，善繫心住，不愚於法，<a class="t" id="t0035a09"></a>復觀精進，離諸懈怠，心得喜樂，身心猗息，<a class="t" id="t0035a10"></a>寂靜捨住。具諸道品，修行滿足，永離諸惡，<a class="t" id="t0035a11"></a>非不消煬、非不寂滅，滅而不起、減而不<a class="t" id="t0035a12"></a>增、斷而不生，不生、不取、不著，自覺涅槃：『我<a class="t" id="t0035a13"></a>生已盡，梵行已立，所作已作，自知不受後<a class="t" id="t0035a14"></a>有。』」</p>
<p><a class="t-linehead" id="t-linehead0035a14"></a>舍利弗說是法時，六十比丘不受諸<a class="t" id="t0035a15"></a>漏，心得解脫。佛說此經已，諸比丘聞佛所<a class="t" id="t0035a16"></a>說，歡喜奉行。</p>
<a class="t" id="t0035a17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>