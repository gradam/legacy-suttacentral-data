<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa76">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 76</span><span class="mirror-right">（七六） 欲</span></h1>
</div>
<p><a class="t-linehead" id="t-linehead0019c12"></a>如是我聞：</p>
<p>一時，佛住舍衛國祇樹給孤<a class="t" id="t0019c13"></a>獨園。</p>
<p><a class="t-linehead" id="t-linehead0019c13"></a>爾時，世尊告諸比丘：「有五受陰。何等<a class="t" id="t0019c14"></a>為五？色受陰，受、想、行、識受陰。汝等比丘當<a class="t" id="t0019c15"></a>觀察於色，觀察色已，見有我、異我、相在<a class="t" id="t0019c16"></a>不？」</p>
<p><a class="t-linehead" id="t-linehead0019c16"></a>諸比丘白佛言：「不也，世尊！」</p>
<p>佛告比丘：「善<a class="t" id="t0019c17"></a>哉！善哉！色無我，無我者則無常，無常者則是<a class="t" id="t0019c18"></a>苦。若苦者，彼一切非我、不異我、不相在，當<a class="t" id="t0019c19"></a>作是觀。受、想、行、識亦復如是。多聞聖弟子<a class="t" id="t0019c20"></a>於此五受陰觀察非我、非我所。如是觀察<a class="t" id="t0019c21"></a>已，於世間都無所取；無所取者，則無所<a class="t" id="t0019c22"></a>著；無所著者，自覺涅槃：『我生已盡，梵行已<a class="t" id="t0019c23"></a>立，所作已作，自知不受後有。』」</p>
<p><a class="t-linehead" id="t-linehead0019c23"></a>佛說此經<a class="t" id="t0019c24"></a>已，諸比丘聞佛所說，歡喜奉行。</p>
<a class="t" id="t0019c25"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>