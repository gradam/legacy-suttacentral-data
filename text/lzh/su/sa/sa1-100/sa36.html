<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa36">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 36</span><span class="mirror-right">（三六） 十六比丘</span></h1>
</div>
<p><a class="t-linehead" id="t-linehead0008a21"></a>如是我聞：</p>
<p>一時，佛住摩偷羅國跋提河<a class="t" id="t0008a22"></a>側傘蓋菴羅樹園。</p>
<p><a class="t-linehead" id="t-linehead0008a22"></a>爾時，世尊告諸比丘：「住<a class="t" id="t0008a23"></a>於自洲，住於自依；住於法洲，住於法<a class="t" id="t0008a24"></a>依；不異洲不異依。比丘！當正觀察，住自<a class="t" id="t0008a25"></a>洲自依，法洲法依，不異洲不異依。何因生<a class="t" id="t0008a26"></a>憂悲惱苦？云何有？<span class="corr" title="[四&gt;因]">因</span>何故？何繫著？云何自<a class="t" id="t0008a27"></a>觀察未生憂悲惱苦而生，已生憂悲惱苦生<a class="t" id="t0008a28"></a>長增廣？」</p>
<p><a class="t-linehead" id="t-linehead0008a28"></a>諸比丘白佛：「世尊法根、法眼、法依，唯<a class="t" id="t0008a29"></a>願為說！諸比丘聞已，當如說奉行。」</p>
<p><a class="t-linehead" id="t-linehead0008a29"></a>佛告比<a class="t" id="t0008b01"></a>丘：「諦聽，善思，當為汝說。比丘！有色、因色、<a class="t" id="t0008b02"></a>繫著色，自觀察未生憂悲惱苦而生，已生而<a class="t" id="t0008b03"></a>復增長廣大；受、想、行、識亦復如是。比丘！頗<a class="t" id="t0008b04"></a>有色常、恒、不變易、正住耶？」</p>
<p><a class="t-linehead" id="t-linehead0008b04"></a>答言：「不也，世尊！」</p>
<a class="t" id="t0008b05"></a><p><a class="t-linehead" id="t-linehead0008b05"></a>佛告比丘：「善哉！善哉！比丘！色是無常。若善<a class="t" id="t0008b06"></a>男子知色是無常、<span class="corr" title="[已&gt;苦]">苦</span>、變易，離欲、滅、寂靜、沒，從<a class="t" id="t0008b07"></a>本以來，一切色無常、苦、變易法知已，若色因<a class="t" id="t0008b08"></a>緣生憂悲惱苦斷，彼斷已無所著，不著故<a class="t" id="t0008b09"></a>安隱樂住，安隱樂住已，名為涅槃。受、想、行、<a class="t" id="t0008b10"></a>識亦復如是。」</p>
<p><a class="t-linehead" id="t-linehead0008b10"></a>佛說此經時，十六比丘不<a class="t" id="t0008b11"></a>生諸漏，心得解脫。</p>
<p><a class="t-linehead" id="t-linehead0008b11"></a>佛說此經已，諸比丘<a class="t" id="t0008b12"></a>聞佛所說，歡喜奉行。</p>
<a class="t" id="t0008b13"></a><blockquote class="gatha">
<p>竹園、毘舍離　　清淨、正觀察<a class="t" id="t0008b14"></a><br>　無常、苦、非我　　五、三、與十六</p>
</blockquote>
<a class="t" id="t0008b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>