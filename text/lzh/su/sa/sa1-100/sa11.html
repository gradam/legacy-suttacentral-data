<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa11">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 11</span><span class="mirror-right">（一一） 因</span></h1>
</div>
<p><a class="t-linehead" id="t-linehead0002a21"></a>如是我聞：</p>
<p>一時，佛住舍衛國祇樹給孤<a class="t" id="t0002a22"></a>獨園。</p>
<p><a class="t-linehead" id="t-linehead0002a22"></a>爾時，世尊告諸比丘：「色無常，若因、若<a class="t" id="t0002a23"></a>緣生諸色者，彼亦無常。無常因、無常緣<a class="t" id="t0002a24"></a>所生諸色，云何有常？如是受、想、行、識無常，<a class="t" id="t0002a25"></a>若因、若緣生諸識者，彼亦無常。無常因、無<a class="t" id="t0002a26"></a>常緣所生諸識，云何有常？如是，諸比丘！色<a class="t" id="t0002a27"></a>無常，受、想、行、識無常。無常者則是苦，苦者<a class="t" id="t0002a28"></a>則非我，非我者則非我所。</p>
<p><a class="t-linehead" id="t-linehead0002a28"></a>「聖弟子！如是觀<a class="t" id="t0002a29"></a>者，厭於色，厭於受、想、行、識。厭者不樂，不<a class="t" id="t0002b01"></a>樂則解脫，解脫知見：『我生已盡，梵行已立，<a class="t" id="t0002b02"></a>所作已作，自知不受後有。』」</p>
<p><a class="t-linehead" id="t-linehead0002b02"></a>時，諸比丘聞佛<a class="t" id="t0002b03"></a>所說，歡喜奉行。</p>
<a class="t" id="t0002b04"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>