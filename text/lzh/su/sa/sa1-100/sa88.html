<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa88">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 88</span><span class="mirror-right">（八八） 鬱多羅</span></h1>
</div>
<a class="t" id="t-juan4"></a>　<a class="t" id="t0022b15"></a><a class="t" id="t0022b16"></a><a class="t" id="t0022b17"></a><p class="suttainfo"><span class="t-juanname">雜阿含經卷第四</span><br><a class="t" id="t0022b18"></a><a class="t" id="t0022b19"></a><span class="t-byline">宋天竺三藏求那跋陀羅譯</span></p>
<a class="t" id="t0022b20"></a><p><a class="t-linehead" id="t-linehead0022b20"></a>如是我聞：</p>
<p>一時，佛住舍衛國祇樹給孤<a class="t" id="t0022b21"></a>獨園。</p>
<p><a class="t-linehead" id="t-linehead0022b21"></a>時，有年少婆羅門名欝多羅，來詣<a class="t" id="t0022b22"></a>佛所，與世尊面相問訊慰勞已，退坐一面，<a class="t" id="t0022b23"></a>白佛言：「世尊！我常如法行乞，持用供養父<a class="t" id="t0022b24"></a>母，令得樂離苦。世尊！我作如是，為多<a class="t" id="t0022b25"></a>福不？」</p>
<p><a class="t-linehead" id="t-linehead0022b25"></a>佛告欝多羅：「實有多福。所以者何？若<a class="t" id="t0022b26"></a>有如法乞求，供養父母，令其安樂，除苦<a class="t" id="t0022b27"></a>惱者，實有大福。」爾時，世尊即說偈言：</p>
<a class="t" id="t0022b28"></a><blockquote class="gatha">
<p>「如汝於父母，　　恭敬修供養，<a class="t" id="t0022b29"></a><br>　現世名稱流，　　命終生天上。」</p>
</blockquote>
<a class="t" id="t0022c01"></a><p><a class="t-linehead" id="t-linehead0022c01"></a>佛說此經已，年少欝多羅歡喜隨喜，作禮<a class="t" id="t0022c02"></a>而去。</p>
<a class="t" id="t0022c03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>