<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa21">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 21</span><span class="mirror-right">（二一） 動搖</span></h1>
</div>
<p><a class="t-linehead" id="t-linehead0004b26"></a>如是我聞：</p>
<p>一時，佛住舍衛國祇樹給孤<a class="t" id="t0004b27"></a>獨園。</p>
<p><a class="t-linehead" id="t-linehead0004b27"></a>爾時，有異比丘從坐起，為佛作禮，<a class="t" id="t0004b28"></a>而白佛言：「世尊！為我略說法要，我聞法<a class="t" id="t0004b29"></a>已，當獨一靜處，專精思惟，不放逸住。不放<a class="t" id="t0004c01"></a>逸住已，思惟：『所以善男子正信非家出家，乃<a class="t" id="t0004c02"></a>至自知不受後有。』」</p>
<p><a class="t-linehead" id="t-linehead0004c02"></a>爾時，世尊告彼比丘：「善<a class="t" id="t0004c03"></a>哉！善哉！汝今作是說：『善哉！世尊！為我略說<a class="t" id="t0004c04"></a>法要，我聞法已，當獨一靜處，專精思惟，不<a class="t" id="t0004c05"></a>放逸住，乃至自知不受後有。』耶？」</p>
<p><a class="t-linehead" id="t-linehead0004c05"></a>比丘白<a class="t" id="t0004c06"></a>佛言：「如是，世尊！」</p>
<p><a class="t-linehead" id="t-linehead0004c06"></a>佛告比丘：「諦聽！諦聽！善<a class="t" id="t0004c07"></a>思念之，當為汝說。比丘！動搖時，則為魔<a class="t" id="t0004c08"></a>所縛；若不動者，則解脫波旬。」</p>
<p><a class="t-linehead" id="t-linehead0004c08"></a>比丘白佛言：<a class="t" id="t0004c09"></a>「知已。世尊！知已。善逝！」</p>
<p><a class="t-linehead" id="t-linehead0004c09"></a>佛告比丘：「汝云何於<a class="t" id="t0004c10"></a>我略說法中，廣解其義？」</p>
<p><a class="t-linehead" id="t-linehead0004c10"></a>比丘白佛言：「世尊！<a class="t" id="t0004c11"></a>色動搖時，則為魔所縛；若不動者，則解脫<a class="t" id="t0004c12"></a>波旬。如是受、想、行、識動搖時，則為魔所<a class="t" id="t0004c13"></a>縛；若不動者，則解脫波旬。是故我於世尊<a class="t" id="t0004c14"></a>略說法中，廣解其義。」</p>
<p><a class="t-linehead" id="t-linehead0004c14"></a>佛告比丘：「善哉！善哉！<a class="t" id="t0004c15"></a>汝於我略說法中，廣解其義。所以者何？若<a class="t" id="t0004c16"></a>色動搖時，則為魔所縛；若不動者，則解脫<a class="t" id="t0004c17"></a>波旬。如是受、想、行、識動搖時，則為魔所縛；<a class="t" id="t0004c18"></a>若不動者，則解脫波旬。」乃至自知不受後<a class="t" id="t0004c19"></a>有，心得解脫，成阿羅漢。</p>
<a class="t" id="t0004c20"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>