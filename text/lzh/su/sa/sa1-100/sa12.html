<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa12">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 12</span><span class="mirror-right">（一二） 因</span></h1>
</div>
<p><a class="t-linehead" id="t-linehead0002b04"></a>如是我聞：</p>
<p>一時，佛住舍衛國祇樹給孤<a class="t" id="t0002b05"></a>獨園。</p>
<p><a class="t-linehead" id="t-linehead0002b05"></a>爾時，世尊告諸比丘：「色無常，若因、<a class="t" id="t0002b06"></a>若緣生諸色者，彼亦無常。無常因、無常緣<a class="t" id="t0002b07"></a>所生諸色，云何有常？受、想、行、識無常，若因、<a class="t" id="t0002b08"></a>若緣生諸識者，彼亦無常。無常因、無常緣<a class="t" id="t0002b09"></a>所生諸識。云何有常？</p>
<p><a class="t-linehead" id="t-linehead0002b09"></a>「如是，比丘！色無常，<a class="t" id="t0002b10"></a>受、想、行、識無常，無常者則是苦，苦者則非我，<a class="t" id="t0002b11"></a>非我者則非我所。如是觀者，名真實觀。<a class="t" id="t0002b12"></a>聖弟子！如是觀者，於色解脫，於受、想、行、識<a class="t" id="t0002b13"></a>解脫。我說是等為解脫生、老、病、死、憂、悲、苦、惱。」</p>
<a class="t" id="t0002b14"></a><p><a class="t-linehead" id="t-linehead0002b14"></a>時，諸比丘聞佛所說，歡喜奉行。</p>
<a class="t" id="t0002b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>