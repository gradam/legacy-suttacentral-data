<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1273">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1273</span><span class="mirror-right">（一二七三） 波純提女</span></h1>
</div>
<p><a class="t-linehead" id="t-linehead0349c23"></a>如是我聞：</p>
<p>一時，佛住王舍城山谷精<a class="t" id="t0349c24"></a>舍。</p>
<p><a class="t-linehead" id="t-linehead0349c24"></a>時，有拘迦那娑天女，光明之天女，放電<a class="t" id="t0349c25"></a>光明，炎照熾然，於後夜時來詣佛所，稽首<a class="t" id="t0349c26"></a>佛足，退坐一面。其身光明普照山谷，即於<a class="t" id="t0349c27"></a>佛前而說偈言：</p>
<a class="t" id="t0349c28"></a><blockquote class="gatha">
<p>「我能廣分別，　　如來正法律，<a class="t" id="t0349c29"></a><br>　今且但略說，　　足以表其心。<a class="t" id="t0350a01"></a><br>　其心不為惡，　　及身口世間，<a class="t" id="t0350a02"></a><br>　五欲悉虛空，　　正智正繫念。<a class="t" id="t0350a03"></a><br>　不習近眾苦，　　非義和合者。」</p>
</blockquote>
<a class="t" id="t0350a04"></a><p><a class="t-linehead" id="t-linehead0350a04"></a>佛告天女：「如是，天女！如是，天女！如汝所說：</p>
<a class="t" id="t0350a05"></a><blockquote class="gatha">
<p>「『其心不為惡，　　及身口世間，<a class="t" id="t0350a06"></a><br>　　五欲悉虛空，　　正智正繫念。<a class="t" id="t0350a07"></a><br>　　不習近眾苦，　　非義和合者。』」</p>
</blockquote>
<a class="t" id="t0350a08"></a><p><a class="t-linehead" id="t-linehead0350a08"></a>時，拘迦那娑天女聞佛所說，歡喜稽首，即沒<a class="t" id="t0350a09"></a>不現。</p>
<a class="t" id="t0350a10"></a><p><a class="t-linehead" id="t-linehead0350a10"></a>爾時，世尊夜過晨朝，入於僧前，於大眾中<a class="t" id="t0350a11"></a>敷座而坐，告諸比丘：「昨後夜時，拘迦那娑<a class="t" id="t0350a12"></a>天女來詣我所，恭敬作禮，退坐一面而說<a class="t" id="t0350a13"></a>偈言：</p>
<a class="t" id="t0350a14"></a><blockquote class="gatha">
<p>「我能廣分別，　　如來正法律，<a class="t" id="t0350a15"></a><br>　今且但略說，　　足<span class="corr" title="[已&gt;以] cf.【麗】">以</span>表我心。<a class="t" id="t0350a16"></a><br>　其心不為惡，　　及身口世間，<a class="t" id="t0350a17"></a><br>　五欲悉虛空，　　正智正繫念。<a class="t" id="t0350a18"></a><br>　不習近眾苦，　　非義和合者。」</p>
</blockquote>
<a class="t" id="t0350a19"></a><p><a class="t-linehead" id="t-linehead0350a19"></a>「我時答言：『如是，天女！如汝所說：</p>
<a class="t" id="t0350a20"></a><blockquote class="gatha">
<p>「『「其心不為惡，　　及身口世間，<a class="t" id="t0350a21"></a><br>　　　五欲悉虛偽，　　正智正繫念。<a class="t" id="t0350a22"></a><br>　　　不習近眾苦，　　非義和合者。」』</p>
</blockquote>
<a class="t" id="t0350a23"></a><p><a class="t-linehead" id="t-linehead0350a23"></a>「時，彼天女聞我所說，歡喜隨喜，稽首我足，<a class="t" id="t0350a24"></a>即沒不現。」</p>
<p><a class="t-linehead" id="t-linehead0350a24"></a>佛說此經已，諸比丘聞佛所說，<a class="t" id="t0350a25"></a>歡喜奉行。</p>
<a class="t" id="t0350a26"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>