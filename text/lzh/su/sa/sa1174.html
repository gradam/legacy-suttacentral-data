<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1174">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1174</span><span class="mirror-right">（一一七四） 樹</span></h1>
</div>
<p><a class="t-linehead" id="t-linehead0314c07"></a>如是我聞：</p>
<p>一時，佛住阿毘闍恒水邊。<a class="t" id="t0314c08"></a>時，有比丘來詣佛所，稽首佛足，退住一<a class="t" id="t0314c09"></a>面，白佛言：「善哉！世尊！為我說法，我聞法已，<a class="t" id="t0314c10"></a>獨一靜處，專精思惟，不放逸住：『所以族姓子<a class="t" id="t0314c11"></a>剃除鬚髮，正信非家，出家學道，於上增修梵<a class="t" id="t0314c12"></a>行，見法自知作證：「我生已盡，梵行已立，所作<a class="t" id="t0314c13"></a>已作，自知不受後有。」』」</p>
<p><a class="t-linehead" id="t-linehead0314c13"></a>爾時，世尊觀察水，<a class="t" id="t0314c14"></a>見恒水中有一大樹，隨流而下，語彼比丘：<a class="t" id="t0314c15"></a>「汝見此恒水中大樹流不？」</p>
<p><a class="t-linehead" id="t-linehead0314c15"></a>答言：「已見。世尊！」</p>
<a class="t" id="t0314c16"></a><p><a class="t-linehead" id="t-linehead0314c16"></a>佛告比丘：「此大樹不著此岸，不著彼岸，不<a class="t" id="t0314c17"></a>沈水底，不閡洲渚，不入洄澓，人亦不<a class="t" id="t0314c18"></a>取，非人不取，又不腐敗，當隨水流，順趣、流<a class="t" id="t0314c19"></a>注、浚輸大海不？」</p>
<p><a class="t-linehead" id="t-linehead0314c19"></a>比丘白佛：「如是。世尊！」</p>
<a class="t" id="t0314c20"></a><p><a class="t-linehead" id="t-linehead0314c20"></a>佛言：「比丘亦復如是。亦不著此岸，不著彼<a class="t" id="t0314c21"></a>岸，不沈水底，不閡洲渚，不入洄澓，人亦<a class="t" id="t0314c22"></a>不取，非人不取，又不腐敗，臨趣、流注、浚<a class="t" id="t0314c23"></a>輸涅槃。」</p>
<p><a class="t-linehead" id="t-linehead0314c23"></a>比丘白佛：「云何此岸？云何彼岸？云<a class="t" id="t0314c24"></a>何沈沒？云何洲渚？云何洄<span class="corr" title="[[＊]&gt;]"></span>澓？云何人取？云<a class="t" id="t0314c25"></a>何非人取？云何腐敗？善哉世尊！為我廣說，<a class="t" id="t0314c26"></a>我聞法已，當獨一靜處，專精思惟，不放逸<a class="t" id="t0314c27"></a>住，乃至自知不受後有。」</p>
<a class="t" id="t0314c28"></a><p><a class="t-linehead" id="t-linehead0314c28"></a>佛告比丘：「此岸者，謂六入處。彼岸者，謂六<a class="t" id="t0314c29"></a>外入處。人取者，猶如有一習近俗人及出<a class="t" id="t0315a01"></a>家者，若喜、若憂、若苦、若樂，彼彼所作，悉與共<a class="t" id="t0315a02"></a>同，始終相隨，是名人取。非人取者，猶如有<a class="t" id="t0315a03"></a>人願修梵行，我今持戒、苦行、修諸梵行，當生<a class="t" id="t0315a04"></a>在處，在處天上，是非人取。洄澓者，猶如有<a class="t" id="t0315a05"></a>一還戒退轉。腐敗者，犯戒行惡不善法，腐敗<a class="t" id="t0315a06"></a>寡聞，猶莠稗、吹貝之聲，非沙門為沙門像，<a class="t" id="t0315a07"></a>非梵行為梵行像。如是，比丘！是名不著此<a class="t" id="t0315a08"></a>彼岸，乃至浚輸涅槃。」</p>
<p><a class="t-linehead" id="t-linehead0315a08"></a>時，彼比丘聞佛所說，<a class="t" id="t0315a09"></a>歡喜隨喜，作禮而去。</p>
<a class="t" id="t0315a10"></a><p><a class="t-linehead" id="t-linehead0315a10"></a>時，彼比丘獨一靜處，思惟佛所說水流大樹<a class="t" id="t0315a11"></a>經教，乃至自知不受後有，得阿羅漢。</p>
<p><a class="t-linehead" id="t-linehead0315a11"></a>時，有<a class="t" id="t0315a12"></a>牧牛人，名難屠，去佛不遠，執杖牧牛。比<a class="t" id="t0315a13"></a>丘去已，詣世尊所，稽首禮足，於一面住，白<a class="t" id="t0315a14"></a>佛言：「世尊！我今堪能不著此岸，不著彼<a class="t" id="t0315a15"></a>岸，不沈沒，不閡洲渚，非人所取，不非人<a class="t" id="t0315a16"></a>取，不入洄澓，亦不腐敗，我得於世尊正<a class="t" id="t0315a17"></a>法、律中出家修梵行不？」</p>
<p><a class="t-linehead" id="t-linehead0315a17"></a>佛告牧牛者：「汝送<a class="t" id="t0315a18"></a>牛還主不？」</p>
<p><a class="t-linehead" id="t-linehead0315a18"></a>牧牛者言：「諸牛中悉有犢牛，自<a class="t" id="t0315a19"></a>能還歸，不須送也，但當聽我出家學道。」</p>
<p><a class="t-linehead" id="t-linehead0315a19"></a>佛<a class="t" id="t0315a20"></a>告牧牛者：「牛雖能還家，汝今已受食人<a class="t" id="t0315a21"></a>衣食，要當還報其家主。」</p>
<p><a class="t-linehead" id="t-linehead0315a21"></a>時，牧牛者聞佛教<a class="t" id="t0315a22"></a>已，歡喜隨喜，作禮而去。</p>
<a class="t" id="t0315a23"></a><p><a class="t-linehead" id="t-linehead0315a23"></a>時，尊者舍利弗在此會中，牧牛者去不久，<a class="t" id="t0315a24"></a>白佛言：「世尊！難屠牧牛者求欲出家，世尊<a class="t" id="t0315a25"></a>何故遣還歸家？」</p>
<p><a class="t-linehead" id="t-linehead0315a25"></a>佛告舍利弗：「難屠牧牛者<a class="t" id="t0315a26"></a>若還住家受五欲者，無有是處！牛付主<a class="t" id="t0315a27"></a>人已，輒自當還，於此法，律出家學道，淨修<a class="t" id="t0315a28"></a>梵行，乃至自知不受後有，得阿羅漢。」</p>
<p><a class="t-linehead" id="t-linehead0315a28"></a>時，難<a class="t" id="t0315a29"></a>屠牧牛者以牛付主人已，還至佛所，稽首<a class="t" id="t0315b01"></a>禮足，退住一面，白佛言：「世尊！牛已付主，<a class="t" id="t0315b02"></a>聽我於正法、律出家學道。」</p>
<p><a class="t-linehead" id="t-linehead0315b02"></a>佛告難屠牧牛<a class="t" id="t0315b03"></a>者：「汝得於此法、律出家、受具足，得比丘分。」</p>
<a class="t" id="t0315b04"></a><p><a class="t-linehead" id="t-linehead0315b04"></a>出家已，思惟：「所以族姓子剃除鬚髮，著袈<a class="t" id="t0315b05"></a>裟衣，正信非家，出家學道，增修梵行，乃至自<a class="t" id="t0315b06"></a>知不受後有。」成阿羅漢。</p>
<a class="t" id="t0315b07"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>