<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa758">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 758</span><span class="mirror-right">（七五八） 三法</span></h1>
</div>
<p><a class="t-linehead" id="t-linehead0199b05"></a>如是我聞：</p>
<p>一時，佛住舍衛國祇樹給<a class="t" id="t0199b06"></a>孤獨園。</p>
<p><a class="t-linehead" id="t-linehead0199b06"></a>爾時，世尊告諸比丘：「無母子畏，有<a class="t" id="t0199b07"></a>母子畏。愚癡無聞凡夫所說，而不能知無<a class="t" id="t0199b08"></a>母子畏，有母子畏。</p>
<p><a class="t-linehead" id="t-linehead0199b08"></a>「諸比丘！有三種無母子<a class="t" id="t0199b09"></a>畏，愚癡無聞凡夫所說。何等為三？諸比丘！<a class="t" id="t0199b10"></a>有時兵兇亂起，殘害國土，隨流波迸，子失<a class="t" id="t0199b11"></a>其母，母失其子，是名第一無母子畏，愚癡<a class="t" id="t0199b12"></a>無聞凡夫所說。</p>
<p><a class="t-linehead" id="t-linehead0199b12"></a>「復次，比丘！有時大火卒起，<a class="t" id="t0199b13"></a>焚燒城邑聚落，人民馳走，母子相失，是名<a class="t" id="t0199b14"></a>第二無母子畏，愚癡無聞凡夫所說。</p>
<p><a class="t-linehead" id="t-linehead0199b14"></a>「復次，比<a class="t" id="t0199b15"></a>丘！有時山中大雨，洪水流出，漂沒聚落，人<a class="t" id="t0199b16"></a>民馳走，母子相失，是名第三無母子畏，愚癡<a class="t" id="t0199b17"></a>無聞凡夫所說。</p>
<p><a class="t-linehead" id="t-linehead0199b17"></a>「然此等畏，是有母子畏，愚癡<a class="t" id="t0199b18"></a>無聞凡夫說名無母子畏。彼有時兵兇亂<a class="t" id="t0199b19"></a>起，殘害國土，隨流波迸，母子相失，或時於<a class="t" id="t0199b20"></a>彼母子相見，是名第一有母子畏，愚癡無聞<a class="t" id="t0199b21"></a>凡夫說名無母子畏。</p>
<p><a class="t-linehead" id="t-linehead0199b21"></a>「復次，大火卒起，焚燒<a class="t" id="t0199b22"></a>城邑聚落，人民馳走，母子相失，或復相見，是<a class="t" id="t0199b23"></a>名第二有母子畏，愚癡無聞凡夫說名無母<a class="t" id="t0199b24"></a>子畏。</p>
<p><a class="t-linehead" id="t-linehead0199b24"></a>「復次，山中大雨，洪水流出，漂沒聚落，<a class="t" id="t0199b25"></a>此人馳走，母子相失，或尋相見，是名第三有<a class="t" id="t0199b26"></a>母子畏，愚癡無聞凡夫說名無母子畏。</p>
<p><a class="t-linehead" id="t-linehead0199b26"></a>「比<a class="t" id="t0199b27"></a>丘！有三種無母子畏，是我自覺成三菩提之<a class="t" id="t0199b28"></a>所記說。何等為三？若比丘！子若老時，無母<a class="t" id="t0199b29"></a>能語：『子！汝莫老，我當代汝。』其母老時，亦無<a class="t" id="t0199c01"></a>子語：『母！令莫老，我代之老。』是名第一無母<a class="t" id="t0199c02"></a>子畏，我自覺成三菩提之所記說。</p>
<p><a class="t-linehead" id="t-linehead0199c02"></a>「復次，比丘！<a class="t" id="t0199c03"></a>有時子病，母不能語：『子！令莫病，我當代<a class="t" id="t0199c04"></a>汝。』母病之時，子亦不能語：『母！莫病，我當<a class="t" id="t0199c05"></a>代母。』是名第二無母子畏，我自覺成三菩提<a class="t" id="t0199c06"></a>之所記說。</p>
<p><a class="t-linehead" id="t-linehead0199c06"></a>「復次，子若死時，無母能語：『子！令<a class="t" id="t0199c07"></a>莫死，我今代汝。』母若死時，無子能語：『母！令<a class="t" id="t0199c08"></a>莫死，我當代母。』是名第三無母子畏，我自<a class="t" id="t0199c09"></a>覺成三菩提之所記說。」</p>
<p><a class="t-linehead" id="t-linehead0199c09"></a>諸比丘白佛：「有道有<a class="t" id="t0199c10"></a>跡，修習多修習，斷前三種有母子畏，斷後<a class="t" id="t0199c11"></a>三種無母子畏不？」</p>
<p><a class="t-linehead" id="t-linehead0199c11"></a>佛告比丘：「有道有跡，斷<a class="t" id="t0199c12"></a>彼三畏。何等為道。何等為跡，修習多修習，<a class="t" id="t0199c13"></a>斷前三種有母子畏，斷後三種無母子畏？謂<a class="t" id="t0199c14"></a>八聖道分，正見、正志、正語、正業、正命、正方<a class="t" id="t0199c15"></a>便、正念、正定。」</p>
<p><a class="t-linehead" id="t-linehead0199c15"></a>佛說此經已，諸比丘聞佛所<a class="t" id="t0199c16"></a>說，歡喜奉行。</p>
<a class="t" id="t0199c17"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>