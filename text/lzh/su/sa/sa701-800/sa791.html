<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa791">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 791</span><span class="mirror-right">（七九一） 邪正</span></h1>
</div>
<p><a class="t-linehead" id="t-linehead0205a10"></a>如是我聞：</p>
<p>一時，佛住舍衛國祇樹給孤<a class="t" id="t0205a11"></a>獨園。</p>
<p><a class="t-linehead" id="t-linehead0205a11"></a>爾時，世尊告諸比丘：「有邪、有邪道，有<a class="t" id="t0205a12"></a>正、有正道。諦聽，善思，當為汝說。何等為邪？<a class="t" id="t0205a13"></a>謂地獄、畜生、餓鬼。何等為邪道？謂殺、盜、邪<a class="t" id="t0205a14"></a>婬、妄語、兩舌、惡口、綺語、貪、恚、邪見。何等<a class="t" id="t0205a15"></a>為正？謂人、天、涅槃。何等為正道？謂不殺、不<a class="t" id="t0205a16"></a>盜、不邪婬、不妄語、不兩舌、不惡口、不綺語、<a class="t" id="t0205a17"></a>無貪、無恚、正見。」</p>
<p><a class="t-linehead" id="t-linehead0205a17"></a>佛說此經已，諸比丘聞佛<a class="t" id="t0205a18"></a>所說，歡喜奉行。</p>
<a class="t" id="t0205a19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>