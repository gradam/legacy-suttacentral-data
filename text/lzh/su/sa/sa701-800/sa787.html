<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa787">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 787</span><span class="mirror-right">（七八七） 向邪</span></h1>
</div>
<p><a class="t-linehead" id="t-linehead0204a22"></a>如是我聞：</p>
<p>一時，佛住舍衛國祇樹給孤<a class="t" id="t0204a23"></a>獨園。</p>
<p><a class="t-linehead" id="t-linehead0204a23"></a>爾時，世尊告諸比丘：「向邪者違於法，<a class="t" id="t0204a24"></a>不樂於法，向正者樂於法，不違於法。何<a class="t" id="t0204a25"></a>等為向邪者違於法，不樂於法？謂邪見<a class="t" id="t0204a26"></a>人身業如所見，口業如所見，若思、若欲、若<a class="t" id="t0204a27"></a>願、若為，彼皆隨順，一切得不愛果，不念、不可<a class="t" id="t0204a28"></a>意果。所以者何？以見惡故，謂邪見。邪見者，<a class="t" id="t0204a29"></a>起邪志、邪語、邪業、邪命、邪方便、邪念、邪定，<a class="t" id="t0204b01"></a>是向邪者違於法，不樂於法。</p>
<p><a class="t-linehead" id="t-linehead0204b01"></a>「何等為向<a class="t" id="t0204b02"></a>正者樂於法，不違於法？謂正見人若身業<a class="t" id="t0204b03"></a>隨所見，若口業、若思、若欲、若願、若為，悉皆隨<a class="t" id="t0204b04"></a>順，得可愛、可念、可意果。所以者何？以見正<a class="t" id="t0204b05"></a>故？謂正見。正見者，能起正志、正語、正業、正<a class="t" id="t0204b06"></a>命、正方便、正念、正定，是名向正者樂於<a class="t" id="t0204b07"></a>法，不違於法。」</p>
<p><a class="t-linehead" id="t-linehead0204b07"></a>佛說是經已，諸比丘聞佛所<a class="t" id="t0204b08"></a>說，歡喜奉行。</p>
<a class="t" id="t0204b09"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>