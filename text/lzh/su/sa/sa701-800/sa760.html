<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa760">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 760</span><span class="mirror-right">（七六〇） 正士</span></h1>
</div>
<p><a class="t-linehead" id="t-linehead0199c27"></a>如是我聞：</p>
<p>一時，佛住舍衛國祇樹給孤<a class="t" id="t0199c28"></a>獨園。</p>
<p><a class="t-linehead" id="t-linehead0199c28"></a>爾時，世尊告諸比丘：「世有三法，不可<a class="t" id="t0199c29"></a>喜、不可愛、不可念。何等為三？謂老、病、死，<a class="t" id="t0200a01"></a>此三法不可喜、不可愛、不可念。世間若無<a class="t" id="t0200a02"></a>此三法不可喜、不可愛、不可念者，無有<a class="t" id="t0200a03"></a>如來、應、等正覺出於世間，世間亦不知有<a class="t" id="t0200a04"></a>如來說法教誡、教授。以世間有此三法不可<a class="t" id="t0200a05"></a>喜、不可愛、不可念故，如來、應、等正覺出於<a class="t" id="t0200a06"></a>世間，世間知有如來說法教誡、教授。」</p>
<p><a class="t-linehead" id="t-linehead0200a06"></a>諸比丘<a class="t" id="t0200a07"></a>白佛：「有道有跡，斷此三法不可喜、不可<a class="t" id="t0200a08"></a>愛、不可念者不？」</p>
<p><a class="t-linehead" id="t-linehead0200a08"></a>佛告比丘：「有道有跡，修<a class="t" id="t0200a09"></a>習多修習，斷此三法不可喜、不可愛、不可<a class="t" id="t0200a10"></a>念。何等為道？何等為跡？修習多修習，斷此<a class="t" id="t0200a11"></a>三法不可喜、不可愛、不可念？謂八聖道，正<a class="t" id="t0200a12"></a>見、正志、正語、正業、正命、正方便、正念、正定。」</p>
<p><a class="t-linehead" id="t-linehead0200a12"></a>佛<a class="t" id="t0200a13"></a>說此經已，諸比丘聞佛所說，歡喜奉行。</p>
<a class="t" id="t0200a14"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>