<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa780">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 780</span><span class="mirror-right">（七八〇） 一法</span></h1>
</div>
<p><a class="t-linehead" id="t-linehead0202a23"></a>如是我聞：</p>
<p>一時，佛住舍衛國祇樹給孤<a class="t" id="t0202a24"></a>獨園。</p>
<p><a class="t-linehead" id="t-linehead0202a24"></a>爾時，世尊告諸比丘：「於外法中，我不<a class="t" id="t0202a25"></a>見一法能令未生惡不善法生，已生惡不<a class="t" id="t0202a26"></a>善法重生令增廣，未生善法不生，已生善<a class="t" id="t0202a27"></a>法令滅，如說惡知識、惡伴黨、惡隨從。諸比<a class="t" id="t0202a28"></a>丘！惡知識、惡伴黨、惡隨從者，能令未生邪見<a class="t" id="t0202a29"></a>令生，已生邪見者重生令增廣。未生正見不<a class="t" id="t0202b01"></a>生，已生正見令退。如是未生邪志、邪語、邪<a class="t" id="t0202b02"></a>業、邪命、邪方便、邪念、邪定令生，已生者重生<a class="t" id="t0202b03"></a>令增廣。未生正志、正語、正業、正命、正方便、<a class="t" id="t0202b04"></a>正念、正定令不生，已生者令退。</p>
<p><a class="t-linehead" id="t-linehead0202b04"></a>「諸比丘！於<a class="t" id="t0202b05"></a>外法中，我不見一法能令未生惡不善法<a class="t" id="t0202b06"></a>生，已生惡不善法令滅，未生善法令生，已<a class="t" id="t0202b07"></a>生善法重生令增廣，如說善知識、善伴黨、<a class="t" id="t0202b08"></a>善隨從。諸比丘！善知識、善伴黨、善隨從，能令<a class="t" id="t0202b09"></a>未生邪見不生，已生邪見令滅，未生正見令<a class="t" id="t0202b10"></a>生，已生正見重生令增廣。如是未生邪志、<a class="t" id="t0202b11"></a>邪語、邪業、邪命、邪方便、邪念、邪定令不生，<a class="t" id="t0202b12"></a>已生者令滅，未生正志、正語、正業、正命、正<a class="t" id="t0202b13"></a>方便、正念、正定令生，已生者重生令增廣。」</p>
<a class="t" id="t0202b14"></a><p><a class="t-linehead" id="t-linehead0202b14"></a>佛說此經已，諸比丘聞佛所說，歡喜奉行。</p>
<a class="t" id="t0202b15"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>