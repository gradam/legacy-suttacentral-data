<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa917">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 917</span><span class="mirror-right">（九一七） 惡馬</span></h1>
</div>
<p><a class="t-linehead" id="t-linehead0232b24"></a>如是我聞：</p>
<p>一時，佛住舍衛國祇樹給<a class="t" id="t0232b25"></a>孤獨園。</p>
<p><a class="t-linehead" id="t-linehead0232b25"></a>爾時，世尊告諸比丘：「世間有三種調<a class="t" id="t0232b26"></a>馬。何等為三種？有馬捷疾具足、色不具足、<a class="t" id="t0232b27"></a>形體不具足。有馬色具足、捷疾具足形體<a class="t" id="t0232b28"></a>不具足。有馬捷疾具足、色具足、形體具足。<a class="t" id="t0232b29"></a>如是有三種調士夫相。何等為三？有士夫<a class="t" id="t0232c01"></a>捷疾具足、色不具足、形體不具足。有士夫<a class="t" id="t0232c02"></a>捷疾具足、色具足、形體不具足。有士夫捷<a class="t" id="t0232c03"></a>疾具足、色具足、形體具足。</p>
<p><a class="t-linehead" id="t-linehead0232c03"></a>「比丘！何等為不<a class="t" id="t0232c04"></a>調士夫捷疾具足、色不具足、形體不具足，<a class="t" id="t0232c05"></a>有士夫於此苦如實知，此苦集、此苦滅、<a class="t" id="t0232c06"></a>此苦滅道跡如實知，如是觀者三結斷，身見、<a class="t" id="t0232c07"></a>戒取、疑。此三結斷得須陀洹，不墮惡趣法，<a class="t" id="t0232c08"></a>決定正趣三菩提，七有天人往生，究竟苦邊，<a class="t" id="t0232c09"></a>是名捷疾具足。何等為非色具足？若有問<a class="t" id="t0232c10"></a>阿毘曇、律，不能以具足句味，次第隨順，具<a class="t" id="t0232c11"></a>足解說，是名色不具足。云何形體不具足？<a class="t" id="t0232c12"></a>非大德名聞，感致衣被、飲食、床臥、湯藥、眾<a class="t" id="t0232c13"></a>具，是名士夫捷疾具足、色不具足、形體不具<a class="t" id="t0232c14"></a>足。</p>
<p><a class="t-linehead" id="t-linehead0232c14"></a>「何等為捷疾具足、色具足、形體不具足？謂<a class="t" id="t0232c15"></a>士夫此苦如實知，此苦集、此苦滅、此苦滅道<a class="t" id="t0232c16"></a>跡如實知，乃至究竟苦邊，是捷疾具足。何<a class="t" id="t0232c17"></a>等為色具足？若問阿毘曇、律，乃至能為解<a class="t" id="t0232c18"></a>說，是名色具足。何等為形體不具足？非大<a class="t" id="t0232c19"></a>德名聞，不能感致衣被、飲食、臥具、湯藥，是<a class="t" id="t0232c20"></a>名士夫捷疾具足、色具足、形體不具足。</p>
<p><a class="t-linehead" id="t-linehead0232c20"></a>「何等<a class="t" id="t0232c21"></a>為士夫捷疾具足、色具足、形體具足？謂士夫<a class="t" id="t0232c22"></a>此苦如實知，此苦集、此苦滅、此苦滅道跡如<a class="t" id="t0232c23"></a>實知，乃至究竟苦邊，是名捷疾具足。何等<a class="t" id="t0232c24"></a>為色具足，若問阿毘曇、律，乃至能解<span class="corr" title="[脫&gt;說]">說</span>，是<a class="t" id="t0232c25"></a>名色具足。何等為形體具足，大德名聞，乃<a class="t" id="t0232c26"></a>至臥具、湯藥，是名形體具足，是名士夫捷疾<a class="t" id="t0232c27"></a>具足、色具足、形體具足。」</p>
<p><a class="t-linehead" id="t-linehead0232c27"></a>佛說此經已，諸比<a class="t" id="t0232c28"></a>丘聞佛所說，歡喜奉行。</p>
<a class="t" id="t0232c29"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>