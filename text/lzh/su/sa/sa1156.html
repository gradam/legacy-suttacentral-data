<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1156">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1156</span><span class="mirror-right">（一一五六） 無害</span></h1>
</div>
<p><a class="t-linehead" id="t-linehead0307c22"></a>如是我聞：</p>
<p>一時，佛住舍衛國祇樹給<a class="t" id="t0307c23"></a>孤獨園。世尊晨朝著衣持鉢，入舍衛城乞<a class="t" id="t0307c24"></a>食。</p>
<p><a class="t-linehead" id="t-linehead0307c24"></a>時，有不害婆羅門來詣佛所，白佛言：<a class="t" id="t0307c25"></a>「世尊！我名不害，為稱實不？」</p>
<p><a class="t-linehead" id="t-linehead0307c25"></a>佛告婆羅門：<a class="t" id="t0307c26"></a>「如是稱實者，若身不害，若口不害，若心不<a class="t" id="t0307c27"></a>害，則為稱實。」爾時，世尊即說偈言：</p>
<a class="t" id="t0307c28"></a><blockquote class="gatha">
<p>「若心不殺害，　　口意亦俱然，<a class="t" id="t0307c29"></a><br>　是則為離害，　　不恐怖眾生。」</p>
</blockquote>
<a class="t" id="t0308a01"></a><p><a class="t-linehead" id="t-linehead0308a01"></a>佛說此經已，不害婆羅門聞佛所說，歡喜<a class="t" id="t0308a02"></a>隨喜，復道而去。</p>
<a class="t" id="t0308a03"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
</aside>
</section>
</div>
</body>
</html>