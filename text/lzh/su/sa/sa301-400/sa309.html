<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa309">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 309</span><span class="mirror-right">（三〇九） 鹿紐</span></h1>
</div>
<p><a class="t-linehead" id="t-linehead0088c18"></a>如是我聞：</p>
<p>一時，佛住瞻婆國揭伽池<a class="t" id="t0088c19"></a>側。</p>
<p><a class="t-linehead" id="t-linehead0088c19"></a>爾時，尊者鹿紐來詣佛所，稽首禮足，退<a class="t" id="t0088c20"></a>坐一面，白佛言：「世尊！如世尊說，有第二住，<a class="t" id="t0088c21"></a>有一一住。彼云何第二住？云何一一住？」</p>
<p><a class="t-linehead" id="t-linehead0088c21"></a>佛<a class="t" id="t0088c22"></a>告鹿紐：「善哉！善哉！鹿紐！能問如來如是之<a class="t" id="t0088c23"></a>義。」</p>
<p><a class="t-linehead" id="t-linehead0088c23"></a>佛告鹿紐：「若眼識色可愛、樂、念、可意，長<a class="t" id="t0088c24"></a>養於欲；彼比丘見已，喜樂、讚歎、繫著住，愛樂、<a class="t" id="t0088c25"></a>讚歎、繫著住已，心轉歡喜，歡喜已深樂，深樂<a class="t" id="t0088c26"></a>已貪愛，貪愛已阨礙。歡喜、深樂、<span class="corr" title="[貧&gt;貪]">貪</span>愛、阨礙者，<a class="t" id="t0088c27"></a>是名第二住。耳、鼻、舌、身、意亦如是說。鹿紐！<a class="t" id="t0088c28"></a>有如是像類比丘，正使空閑獨處，猶名第<a class="t" id="t0088c29"></a>二住。所以者何？愛喜不斷不滅故，愛欲不斷、<a class="t" id="t0089a01"></a>不知者，諸佛如來說第二住。</p>
<p><a class="t-linehead" id="t-linehead0089a01"></a>「若有比丘，於<a class="t" id="t0089a02"></a>可愛、樂、念、可意，長養於欲色；彼比丘見已不<a class="t" id="t0089a03"></a>喜樂、不讚歎、不繫著住，不喜樂、不讚歎、不<a class="t" id="t0089a04"></a>繫著住已，不歡喜，不歡喜故不深樂，不深樂<a class="t" id="t0089a05"></a>故不貪愛，不貪愛故不阨礙。不歡喜、深樂、<a class="t" id="t0089a06"></a>貪愛、阨礙者，是名為一一住。耳、鼻、舌、身、意<a class="t" id="t0089a07"></a>亦如是說。鹿紐！如是像類比丘，正使處於<a class="t" id="t0089a08"></a>高樓重閣，猶是一一住者。所以者何？貪愛已<a class="t" id="t0089a09"></a>盡、已知故，貪愛已盡、已知者，諸佛如來說名<a class="t" id="t0089a10"></a>一一住。」</p>
<p><a class="t-linehead" id="t-linehead0089a10"></a>爾時，尊者鹿紐聞佛所說，歡喜隨喜，<a class="t" id="t0089a11"></a>作禮而去。</p>
<a class="t" id="t0089a12"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>