<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa399">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 399</span><span class="mirror-right">（三九九） 論處</span></h1>
</div>
<p><a class="t-linehead" id="t-linehead0107b16"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人<a class="t" id="t0107b17"></a>住處鹿野苑中。</p>
<p><a class="t-linehead" id="t-linehead0107b17"></a>爾時，世尊告諸比丘：「譬如石<a class="t" id="t0107b18"></a>柱，長十六肘，八肘入地，四方風吹，不能令<a class="t" id="t0107b19"></a>動。如是，沙門、婆羅門於苦聖諦如實知，於<a class="t" id="t0107b20"></a>苦集聖諦，苦滅聖諦，苦滅道跡聖諦如實知，<a class="t" id="t0107b21"></a>斯等沙門、婆羅門至諸論處，無能屈。其心<a class="t" id="t0107b22"></a>解脫、慧解脫者，能使餘沙門、婆羅門反生憂<a class="t" id="t0107b23"></a>苦。如是如實知、如實見，皆是先世宿習故，<a class="t" id="t0107b24"></a>使智慧不可傾動。是故，比丘！於四聖諦<a class="t" id="t0107b25"></a>當勤方便，起增上欲，精進修學。」</p>
<p><a class="t-linehead" id="t-linehead0107b25"></a>佛說是經<a class="t" id="t0107b26"></a>已，諸比丘聞佛所說，歡喜奉行。</p>
<a class="t" id="t0107b27"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>