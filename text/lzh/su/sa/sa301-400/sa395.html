<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa395">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 395</span><span class="mirror-right">（三九五） 日月</span></h1>
</div>
<p><a class="t-linehead" id="t-linehead0106c02"></a>如是我聞：</p>
<p>一時，佛住波羅<span class="gaiji">［木＊奈］<!--gaiji,,1[木＊奈],2&#x3B88;,3--></span>國仙人<a class="t" id="t0106c03"></a>住處鹿野苑中。</p>
<p><a class="t-linehead" id="t-linehead0106c03"></a>爾時，世尊告諸比丘：「若日月<a class="t" id="t0106c04"></a>不出世間者，一切眾星亦不出於世間，晝<a class="t" id="t0106c05"></a>夜、半月、一月、時節、歲數、尅數、須臾，皆悉不<a class="t" id="t0106c06"></a>現，世間常冥，無有明照，唯有長夜，純<a class="t" id="t0106c07"></a>大闇苦現於世間。若如來、應供、等正覺不<a class="t" id="t0106c08"></a>出世間時，不說苦聖諦、苦集聖諦、苦滅<a class="t" id="t0106c09"></a>聖諦、苦滅道跡聖諦現於世間，世間盲冥，無<a class="t" id="t0106c10"></a>有明照。如是長夜，純大闇冥現於世間。</p>
<a class="t" id="t0106c11"></a><p><a class="t-linehead" id="t-linehead0106c11"></a>「若日月出於世間，眾星亦現，晝夜、半月、一月、<a class="t" id="t0106c12"></a>時節、歲數、尅數、須臾，悉現世間，長夜明照，<a class="t" id="t0106c13"></a>出於世間。如是，如來、應、等正覺出於世<a class="t" id="t0106c14"></a>間，說苦聖諦現於世間，苦集聖諦、苦滅<a class="t" id="t0106c15"></a>聖諦、苦滅道跡聖諦現於世間，不復闇冥，<a class="t" id="t0106c16"></a>長夜照明，純一智慧現於世間。」</p>
<p><a class="t-linehead" id="t-linehead0106c16"></a>佛說此經<a class="t" id="t0106c17"></a>已，諸比丘聞佛所說，歡喜奉行。</p>
<a class="t" id="t0106c18"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>