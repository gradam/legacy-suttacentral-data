<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa1082">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 1082</span><span class="mirror-right">（一〇八二） 覆瘡</span></h1>
</div>
<p><a class="t-linehead" id="t-linehead0283b27"></a>如是我聞：</p>
<p>一時，佛住舍衛國祇樹給<a class="t" id="t0283b28"></a>孤獨園。</p>
<p><a class="t-linehead" id="t-linehead0283b28"></a>爾時，世尊晨朝著衣持鉢，入舍衛<a class="t" id="t0283b29"></a>城乞食。食畢，還精舍，洗足已，入安陀林坐<a class="t" id="t0283c01"></a>禪。</p>
<p><a class="t-linehead" id="t-linehead0283c01"></a>時，有異比丘亦復晨朝著衣持鉢，入舍<a class="t" id="t0283c02"></a>衛城乞食。食畢，還精舍，洗足已，入安陀林，<a class="t" id="t0283c03"></a>坐一樹下，入晝正受。是比丘入晝正受時，<a class="t" id="t0283c04"></a>有惡不善覺起，依貪嗜心。</p>
<p><a class="t-linehead" id="t-linehead0283c04"></a>時，有天神，依安<a class="t" id="t0283c05"></a>陀林住止者，作是念：「此比丘不善不類，於<a class="t" id="t0283c06"></a>安陀林坐禪而起不善覺，心依惡貪，我當<a class="t" id="t0283c07"></a>往呵責。」作是念已，往語比丘言：「比丘！比<a class="t" id="t0283c08"></a>丘！作瘡疣耶？」</p>
<p><a class="t-linehead" id="t-linehead0283c08"></a>比丘答言：「當治令愈！」</p>
<p>天神<a class="t" id="t0283c09"></a>語比丘：「瘡如鐵鑊，云何可復？」</p>
<p><a class="t-linehead" id="t-linehead0283c09"></a>比丘答言：「正<a class="t" id="t0283c10"></a>念正智，足能<span class="corr" title="[分&gt;令]">令</span>復。」</p>
<p><a class="t-linehead" id="t-linehead0283c10"></a>天神白言：「善哉！善哉！此<a class="t" id="t0283c11"></a>是真賢治瘡，如是治瘡，究竟能愈，無有發<a class="t" id="t0283c12"></a>時。」</p>
<p><a class="t-linehead" id="t-linehead0283c12"></a>爾時，世尊晡時從禪覺，還祇樹給孤獨<a class="t" id="t0283c13"></a>園。入僧中，於大眾前敷座而坐，告諸比<a class="t" id="t0283c14"></a>丘：「我今晨朝著衣持鉢，入舍衛城乞食。乞<a class="t" id="t0283c15"></a>食還，至安陀林坐禪，入晝正受。有一比丘<a class="t" id="t0283c16"></a>亦乞食還至安陀林，坐一樹下，入晝正受，<a class="t" id="t0283c17"></a>而彼比丘起不善覺，心依惡貪。有天神依<a class="t" id="t0283c18"></a>安陀林住，語比丘言：『比丘！比丘！作瘡疣<a class="t" id="t0283c19"></a>耶？』……」如上廣說，乃至「『如是，比丘！善哉！善哉！此<a class="t" id="t0283c20"></a>治眾賢。』」爾時，世尊即說偈言：</p>
<a class="t" id="t0283c21"></a><blockquote class="gatha">
<p>「士夫作瘡疣，　　自生於苦患，<a class="t" id="t0283c22"></a><br>　願求世間欲，　　心依於惡貪。<a class="t" id="t0283c23"></a><br>　以生瘡疣故，　　蛆蠅競來集，<a class="t" id="t0283c24"></a><br>　愛欲為瘡疣，　　蛆蠅諸惡覺。<a class="t" id="t0283c25"></a><br>　及諸貪嗜心，　　皆悉從意生，<a class="t" id="t0283c26"></a><br>　鑽鑿士夫心，　　以求華名利。<a class="t" id="t0283c27"></a><br>　欲火轉熾然，　　妄想不善覺，<a class="t" id="t0283c28"></a><br>　身心日夜羸，　　遠離寂靜道。<a class="t" id="t0283c29"></a><br>　若內心寂靜，　　決定智明了，<a class="t" id="t0284a01"></a><br>　無有斯瘡疣，　　見佛安隱路。<a class="t" id="t0284a02"></a><br>　正士所遊跡，　　賢聖善宣說，<a class="t" id="t0284a03"></a><br>　明智所知道，　　不復受諸有。」</p>
</blockquote>
<a class="t" id="t0284a04"></a><p><a class="t-linehead" id="t-linehead0284a04"></a>佛說此經已，諸比丘聞佛所說，歡喜奉行。</p>
<a class="t" id="t0284a05"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>