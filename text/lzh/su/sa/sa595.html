<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa595">
<article>
<div class="hgroup mirror">
<p class="division"><span class="mirror-left">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left">SA 595</span><span class="mirror-right">（五九五） 無煩天</span></h1>
</div>
<p><a class="t-linehead" id="t-linehead0159b04"></a>如是我聞：</p>
<p>一時，佛住舍衛國祇樹給<a class="t" id="t0159b05"></a>孤獨園。</p>
<p><a class="t-linehead" id="t-linehead0159b05"></a>時，有無煩天子，容色絕妙，來詣佛<a class="t" id="t0159b06"></a>所，稽首佛足，退坐一面。其身光明遍照祇<a class="t" id="t0159b07"></a>樹給孤獨園。</p>
<p><a class="t-linehead" id="t-linehead0159b07"></a>時，彼天子而說偈言：</p>
<a class="t" id="t0159b08"></a><blockquote class="gatha">
<p>「生彼無煩天，　　解脫七比丘，<a class="t" id="t0159b09"></a><br>　貪瞋恚已盡，　　超世度恩愛，<a class="t" id="t0159b10"></a><br>　誰度於諸流，　　難度死魔軍，<a class="t" id="t0159b11"></a><br>　誰斷死魔縻，　　永超煩惱軛。」</p>
</blockquote>
<a class="t" id="t0159b12"></a><p><a class="t-linehead" id="t-linehead0159b12"></a>爾時，世尊說偈答言：</p>
<a class="t" id="t0159b13"></a><blockquote class="gatha">
<p>「尊者優波迦，　　及波羅揵荼、<a class="t" id="t0159b14"></a><br>　弗迦羅娑梨、　　跋提、揵陀疊、<a class="t" id="t0159b15"></a><br>　亦婆休難提，　　及波毘瘦<span class="gaiji">［少／兔］<!--gaiji,,1[少／兔],2&#x3779;,3--></span>，<a class="t" id="t0159b16"></a><br>　如是等一切，　　悉皆度諸流，<a class="t" id="t0159b17"></a><br>　斷絕死魔縻，　　度彼難度者，<a class="t" id="t0159b18"></a><br>　斷諸死魔縻，　　超越諸天軛，<a class="t" id="t0159b19"></a><br>　說甚深妙法，　　覺悟難知者，<a class="t" id="t0159b20"></a><br>　巧便問深義，　　汝今為是誰？」</p>
</blockquote>
<a class="t" id="t0159b21"></a><p><a class="t-linehead" id="t-linehead0159b21"></a>時，彼天子說偈白佛：</p>
<a class="t" id="t0159b22"></a><blockquote class="gatha">
<p>「我是阿那含，　　生彼無煩天，<a class="t" id="t0159b23"></a><br>　故能知斯等，　　解脫七比丘，<a class="t" id="t0159b24"></a><br>　盡貪欲瞋恚，　　永超世恩愛。」</p>
</blockquote>
<a class="t" id="t0159b25"></a><p><a class="t-linehead" id="t-linehead0159b25"></a>爾時，世尊復說偈言：</p>
<a class="t" id="t0159b26"></a><blockquote class="gatha">
<p>「眼耳鼻舌身，　　第六意入處，<a class="t" id="t0159b27"></a><br>　若彼名及色，　　得無餘滅盡，<a class="t" id="t0159b28"></a><br>　能知此諸法，　　解脫七比丘，<a class="t" id="t0159b29"></a><br>　貪有悉已盡，　　永超世恩愛。」</p>
</blockquote>
<a class="t" id="t0159c01"></a><p><a class="t-linehead" id="t-linehead0159c01"></a>時，彼天子復說偈言：</p>
<a class="t" id="t0159c02"></a><blockquote class="gatha">
<p>「鞞跋楞伽村，　　我於彼中住，<a class="t" id="t0159c03"></a><br>　名難提婆羅，　　造作諸瓦器，<a class="t" id="t0159c04"></a><br>　迦葉佛弟子，　　持優婆塞法，<a class="t" id="t0159c05"></a><br>　供養於父母，　　離欲修梵行，<a class="t" id="t0159c06"></a><br>　世世為我友，　　我亦彼知識，<a class="t" id="t0159c07"></a><br>　如是等大士，　　宿命共和合，<a class="t" id="t0159c08"></a><br>　善修於身心，　　持此後邊身。」</p>
</blockquote>
<a class="t" id="t0159c09"></a><p><a class="t-linehead" id="t-linehead0159c09"></a>爾時，世尊復說偈言：</p>
<a class="t" id="t0159c10"></a><blockquote class="gatha">
<p>「如是汝賢士，　　如汝之所說，<a class="t" id="t0159c11"></a><br>　鞞跋楞伽村，　　名難提婆羅，<a class="t" id="t0159c12"></a><br>　迦葉佛弟子，　　受優婆塞法，<a class="t" id="t0159c13"></a><br>　供養於父母，　　離欲修梵行，<a class="t" id="t0159c14"></a><br>　昔是汝知識，　　汝亦彼良友，<a class="t" id="t0159c15"></a><br>　如是諸正士，　　宿命共和合，<a class="t" id="t0159c16"></a><br>　善修其身心，　　持此後邊身。」</p>
</blockquote>
<a class="t" id="t0159c17"></a><p><a class="t-linehead" id="t-linehead0159c17"></a>佛說此經已，時彼天子聞佛所說，歡喜隨<a class="t" id="t0159c18"></a>喜，即沒不現。</p>
<a class="t" id="t0159c19"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>