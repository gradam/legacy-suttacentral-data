<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa808">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 808</span><span class="mirror-right">（八〇八） 迦摩</span></h1>
</div>
<p><a class="t-linehead" id="t-linehead0207b06"></a>如是我聞：</p>
<p>一時，佛住迦毘羅越尼拘<a class="t" id="t0207b07"></a>律樹園中。</p>
<p><a class="t-linehead" id="t-linehead0207b07"></a>爾時，釋氏摩訶男詣尊者迦磨<a class="t" id="t0207b08"></a>比丘所，禮迦磨比丘足已，退坐一面，語迦<a class="t" id="t0207b09"></a>磨比丘言：「云何？尊者迦磨！學住者為即是<a class="t" id="t0207b10"></a>如來住耶？為學住異、如來住異？」</p>
<p><a class="t-linehead" id="t-linehead0207b10"></a>迦磨比丘答<a class="t" id="t0207b11"></a>言：「摩訶男！學住異、如來住異。摩訶男！學住<a class="t" id="t0207b12"></a>者，斷五蓋多住。如來住者，於五蓋已斷已<a class="t" id="t0207b13"></a>知，斷其根本，如截多羅樹頭，更不生長，<a class="t" id="t0207b14"></a>於未來世成不生法。</p>
<p><a class="t-linehead" id="t-linehead0207b14"></a>「一時，世尊住一奢能<a class="t" id="t0207b15"></a>伽羅林中。爾時，世尊告諸比丘：『我欲於此<a class="t" id="t0207b16"></a>一奢能伽羅林中二月坐禪，汝諸比丘勿<a class="t" id="t0207b17"></a>使往來，唯除送食比丘及布薩時……』廣說如<a class="t" id="t0207b18"></a>前，乃至『無學現法樂住。以是故知，摩訶男！<a class="t" id="t0207b19"></a>學住異、如來住異。』」</p>
<p><a class="t-linehead" id="t-linehead0207b19"></a>釋氏摩訶男聞迦磨比丘<a class="t" id="t0207b20"></a>所說歡喜，從座起去。</p>
<a class="t" id="t0207b21"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>
