<!DOCTYPE html>
<html>
<head>
<meta charset="utf8">
<title></title>
</head>
<body>
<div id="text" lang="lzh">
<section class="sutta" id="sa841">
<article>
<div class="hgroup mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 841</span><span class="mirror-right">（八四一） 潤澤</span></h1>
</div>
<p><a class="t-linehead" id="t-linehead0215a14"></a>次經亦如上說。差別者：「如是聖弟子<a class="t" id="t0215a15"></a>四種福德潤澤，善法潤澤，攝受稱量功德，<a class="t" id="t0215a16"></a>不可稱量爾所果福、爾所果、爾所福果集，<a class="t" id="t0215a17"></a>然彼得眾多福利，是大功德聚數。譬如五河<a class="t" id="t0215a18"></a>合流，謂恒河、耶菩那、薩羅由、伊羅跋<a class="t" id="t0215a19"></a>提、摩醯，於彼諸水無能度量百瓶、千瓶、百<a class="t" id="t0215a20"></a>千萬瓶者，然彼水多，是大水聚數。如是聖弟<a class="t" id="t0215a21"></a>子成就四功德潤澤者，無能度量其福多<a class="t" id="t0215a22"></a>少，然彼多福，是大功德聚數。是故，諸比丘！<a class="t" id="t0215a23"></a>當作是學：『我當成就於佛不壞淨，於法、<a class="t" id="t0215a24"></a>僧不壞淨，聖戒成就。』」</p>
<p><a class="t-linehead" id="t-linehead0215a24"></a>爾時，世尊即說偈言：</p>
<a class="t" id="t0215a25"></a><blockquote class="gatha">
<p>「眾吉之巨海，　　自淨能淨彼，<a class="t" id="t0215a26"></a><br>　汪洋而平流，　　實諸百川長，<a class="t" id="t0215a27"></a><br>　一切諸江河，　　群生之所依，<a class="t" id="t0215a28"></a><br>　悉歸於大海，　　此身亦復然，<a class="t" id="t0215a29"></a><br>　施戒修功德，　　百福流所歸。」</p>
</blockquote>
<a class="t" id="t0215b01"></a></article>
<aside id="metaarea">
<p>This Chinese translation of the Saṃyuktāgama of the Sarvāstivāda (說一切有部) school was done by Guṇabhadra (求那跋陀羅) in the Song state (宋), dated to 435–443 CE.</p>
<p>The text is from <span class="small-caps"><a href="http://tripitaka.cbeta.org/T02n0099" target="_blank">CBETA</a></span>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div>
</body>
</html>