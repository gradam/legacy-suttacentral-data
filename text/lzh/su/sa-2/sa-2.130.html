<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.130"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 130</span><span class="mirror-right">（一三〇）</span></h1></div><p><a class="t-linehead" id="t-linehead0424a05"></a>如是我聞：</p><p><a class="t-linehead" id="t-linehead0424a05"></a>一時，佛在那羅乾陀城賣<a class="t" id="t0424a06"></a>疊林中。爾時，閉口姓聚落主而作是念：「我<a class="t" id="t0424a07"></a>今欲見沙門瞿曇，不見我師尼乾陀者，不得<a class="t" id="t0424a08"></a>往彼。」即時往詣尼乾陀所，頂禮其足，在一面<a class="t" id="t0424a09"></a>坐。時，尼乾陀即告之曰：「今我教汝，作二種難，<a class="t" id="t0424a10"></a>令彼瞿曇既不得吐，又不得嚥。」</p><p><a class="t-linehead" id="t-linehead0424a10"></a>閉口姓即問<a class="t" id="t0424a11"></a>之曰：「阿闍梨！以何二難能令瞿曇不得吐<a class="t" id="t0424a12"></a>嚥？」</p><p><a class="t-linehead" id="t-linehead0424a12"></a>復告之曰：「汝當往詣彼瞿曇所，作如是<a class="t" id="t0424a13"></a>言：『汝可不為利益安樂一切眾生？汝亦讚嘆<a class="t" id="t0424a14"></a>利益安樂一切眾生之法，若言不為利益安<a class="t" id="t0424a15"></a>樂一切眾生，與世凡愚有何差別？若言我欲<a class="t" id="t0424a16"></a>利益安樂眾生，何不一切等同說法？云何而<a class="t" id="t0424a17"></a>有不為說者？』」</p><p><a class="t-linehead" id="t-linehead0424a17"></a>時，聚落主受其教已，往詣佛所，<a class="t" id="t0424a18"></a>粗相問訊，在一面坐。即白佛言：「汝實不欲利<a class="t" id="t0424a19"></a>益安樂諸眾生耶？豈不常讚如是法乎？」</p><p><a class="t-linehead" id="t-linehead0424a19"></a>佛告<a class="t" id="t0424a20"></a>之曰：「我於長夜，常欲利益一切眾生，亦恒讚<a class="t" id="t0424a21"></a>嘆如是之法。」</p><p><a class="t-linehead" id="t-linehead0424a21"></a>閉口姓言：「若如是者，何不為諸<a class="t" id="t0424a22"></a>眾生等同說法，有不說者？」</p><p><a class="t-linehead" id="t-linehead0424a22"></a>佛告之曰：「我今問<a class="t" id="t0424a23"></a>汝，隨所樂答。譬如世人，有三種田：有一上田<a class="t" id="t0424a24"></a>良美<span class="gaiji">沃<!--gaiji,沃,1[泛-之＋（犮－乂＋又）],2,3--></span>壤，極為上好。第二田者，適處其中<a class="t" id="t0424a25"></a>好。第三田者，曠野邊遠，沙鹵鹹惡。有諸田<a class="t" id="t0424a26"></a>夫，先於何田而下種子？」</p><p><a class="t-linehead" id="t-linehead0424a26"></a>閉口姓言：「為利益<a class="t" id="t0424a27"></a>者，先種良田，望獲大利。」</p><p><a class="t-linehead" id="t-linehead0424a27"></a>佛告之言：「若良田<a class="t" id="t0424a28"></a>盡，次種何田？」</p><p><a class="t-linehead" id="t-linehead0424a28"></a>閉口姓言：「次種中者。種中田<a class="t" id="t0424a29"></a>已，次種下田。亦復擲子，亦望後時少有所獲。」</p><a class="t" id="t0424b01"></a><p><a class="t-linehead" id="t-linehead0424b01"></a>佛告之曰：「欲知上田，如我弟子，諸比丘、比丘<a class="t" id="t0424b02"></a>尼，我為說法初中後善，成於己利，句義微<a class="t" id="t0424b03"></a>妙，滿足利益，具足清白，顯發梵行。彼比丘、比<a class="t" id="t0424b04"></a>丘尼聽我法已，依止我住，歸依於我，依憑於<a class="t" id="t0424b05"></a>我，我為舟主，而濟渡之。我為開眼，令得視瞻，<a class="t" id="t0424b06"></a>住於安樂。彼等聞已，各作是言：『佛為我說，我<a class="t" id="t0424b07"></a>等咸當盡心修行，便於我等長夜利益，得義<a class="t" id="t0424b08"></a>得樂。』彼中田者，如我弟子優婆塞、優婆夷，我<a class="t" id="t0424b09"></a>為說法初中後善，成就己利，句義微妙，滿足<a class="t" id="t0424b10"></a>利益，具足清白，顯發梵行。彼優婆塞、優婆夷<a class="t" id="t0424b11"></a>聽我法已，依止於我，歸依於我，依憑於我，我<a class="t" id="t0424b12"></a>為舟主，而濟渡之。我為開眼，令得視瞻，住於<a class="t" id="t0424b13"></a>安樂。彼等聞已，各作是言：『佛為我說，我等咸<a class="t" id="t0424b14"></a>當至心修行，便於我等，長夜利益，得義得<a class="t" id="t0424b15"></a>樂。』欲知下田沙鹵惡者，如諸外道，我亦為說<a class="t" id="t0424b16"></a>初中後善，乃至顯發梵行。彼諸外道各能聽<a class="t" id="t0424b17"></a>受，隨其所樂，乃至一句，解其義趣，亦為彼<a class="t" id="t0424b18"></a>等，於長夜中，救濟利益，得義得樂。」</p><p><a class="t-linehead" id="t-linehead0424b18"></a>時，閉口<a class="t" id="t0424b19"></a>姓聞佛所說，而作是言：「希有！瞿曇，善說美<a class="t" id="t0424b20"></a>喻。」</p><p><a class="t-linehead" id="t-linehead0424b20"></a>佛告之曰：「為成斯義，更說譬喻。如世人<a class="t" id="t0424b21"></a>有三種瓫：有一水瓫，堅完不損，無有孔裂，亦<a class="t" id="t0424b22"></a>無滲漏。其第二瓫，亦完不破，無有孔裂，少<a class="t" id="t0424b23"></a>有滲漏。第三瓫者，亦破亦漏。彼人注水，應<a class="t" id="t0424b24"></a>先何器？」</p><p><a class="t-linehead" id="t-linehead0424b24"></a>對曰：「先於不破漏者。完器滿已，注第<a class="t" id="t0424b25"></a>二器。其第二器雖完不破，然小滲漏。」</p><p><a class="t-linehead" id="t-linehead0424b25"></a>佛復<a class="t" id="t0424b26"></a>告言：「滿是瓫已，更注何處？其第三瓫，雖復漏<a class="t" id="t0424b27"></a>破，亦應注水，為未漏間，暫得用故。其第一<a class="t" id="t0424b28"></a>瓫喻我弟子諸比丘、比丘尼，我為說法，乃至<a class="t" id="t0424b29"></a>令其得義得樂。其第二瓫喻我弟子諸優婆<a class="t" id="t0424c01"></a>塞、優婆夷，我為說法，乃至得義得樂。其第三<a class="t" id="t0424c02"></a>瓫喻諸外道，我為說法，若少聽受，乃至令<a class="t" id="t0424c03"></a>其得義得樂。」</p><p><a class="t-linehead" id="t-linehead0424c03"></a>時，閉口姓聚落主聞佛所說，心<a class="t" id="t0424c04"></a>生驚怖，憂愁厭惡，身毛為竪，起禮佛足，而作<a class="t" id="t0424c05"></a>是言：「我今誠心向佛懺悔！我甚愚癡，猶如<a class="t" id="t0424c06"></a>孾兒，所作不善，面於佛前，虛妄不實，下賤<a class="t" id="t0424c07"></a>妄語。唯願哀愍，聽我懺悔！」</p><p><a class="t-linehead" id="t-linehead0424c07"></a>佛告之曰：「知汝至<a class="t" id="t0424c08"></a>心，汝實知罪，實知愚癡，猶如孾兒，所作不<a class="t" id="t0424c09"></a>善。汝於如來阿羅呵所，虛妄下賤，作斯妄<a class="t" id="t0424c10"></a>語。汝今知罪，誠心懺悔，善法日增，惡事退<a class="t" id="t0424c11"></a>減。今我愍汝，受汝懺悔，令汝善法增長，常<a class="t" id="t0424c12"></a>不退失。」</p><p><a class="t-linehead" id="t-linehead0424c12"></a>時，閉口姓聚落主聞佛所說，歡喜奉<a class="t" id="t0424c13"></a>行，頂禮而去。</p><a class="t" id="t0424c14"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
