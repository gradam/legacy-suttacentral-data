<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.76"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 76</span><span class="mirror-right">（七六）</span></h1></div><p><a class="t-linehead" id="t-linehead0400c11"></a>如是我聞：</p><p><a class="t-linehead" id="t-linehead0400c11"></a>一時，佛在舍衛國祇樹給孤<a class="t" id="t0400c12"></a>獨園。爾時，世尊在祇洹外露地經行。時，婆<a class="t" id="t0400c13"></a>羅突邏闍極為惡性，往詣佛所，面於佛前，<a class="t" id="t0400c14"></a>惡口罵辱，生大瞋惱，加諸毀謗，望佛慚恥。爾<a class="t" id="t0400c15"></a>時，世尊見聞是已，默然而住。時，婆羅突邏闍<a class="t" id="t0400c16"></a>見佛默然，復作此言：「汝今默然，我已知汝墮<a class="t" id="t0400c17"></a>於負處。」</p><p><a class="t-linehead" id="t-linehead0400c17"></a>爾時，如來即說偈言：</p><a class="t" id="t0400c18"></a><blockquote class="gatha"><p>「除祛勝負者，　　寂滅安隱眠。」</p></blockquote><a class="t" id="t0400c19"></a><p><a class="t-linehead" id="t-linehead0400c19"></a>婆羅門言：「瞿曇！我實有過，嬰愚無智，所為不<a class="t" id="t0400c20"></a>善，今我自知，唯願世尊聽我懺悔。」</p><p><a class="t-linehead" id="t-linehead0400c20"></a>佛告婆<a class="t" id="t0400c21"></a>羅門：「汝於面前，毀罵如來、阿羅呵、三藐三佛<a class="t" id="t0400c22"></a>陀，加諸誹謗，種種觸惱，汝實愚小，癡惑無<a class="t" id="t0400c23"></a>智，所作不善，我隨汝故，受汝懺悔，使汝善<a class="t" id="t0400c24"></a>法增長，履行不退。」受懺悔已，婆羅門甚大歡<a class="t" id="t0400c25"></a>喜，頂禮而去。</p><a class="t" id="t0400c26"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
