<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.24"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 24</span><span class="mirror-right">（二四）</span></h1></div><p><a class="t-linehead" id="t-linehead0381b14"></a>如是我聞：</p><p><a class="t-linehead" id="t-linehead0381b14"></a>一時，佛在王舍城寒林之中。<a class="t" id="t0381b15"></a>爾時，佛告諸比丘：「諸行無常，迅速不停，無<a class="t" id="t0381b16"></a>可恃怙，是敗壞法，應當速離，趣解脫道。」</p><p><a class="t-linehead" id="t-linehead0381b16"></a>爾<a class="t" id="t0381b17"></a>時，魔王波旬復作是念：「沙門瞿曇住王舍城<a class="t" id="t0381b18"></a>在寒林中，為諸聲聞說如是法，我當往彼而<a class="t" id="t0381b19"></a>為嬈亂。」爾時魔王作是念已，化為摩納，往<a class="t" id="t0381b20"></a>至佛所，在一面立，而說偈言：</p><a class="t" id="t0381b21"></a><blockquote class="gatha"><p>「晝夜恒在，　　命常迴來，　　如輪軸轉，<a class="t" id="t0381b22"></a><br>周迴無已。」</p></blockquote><a class="t" id="t0381b23"></a><p><a class="t-linehead" id="t-linehead0381b23"></a>佛知魔王來作嬈亂，即說偈言：</p><a class="t" id="t0381b24"></a><blockquote class="gatha"><p>「命欲日夜盡，　　壽者多患難，<a class="t" id="t0381b25"></a><br>猶如陷下河，　　速盡無遺餘，<a class="t" id="t0381b26"></a><br>是故汝波旬，　　不應作壞亂。」</p></blockquote><a class="t" id="t0381b27"></a><p><a class="t-linehead" id="t-linehead0381b27"></a>魔作是念：「佛知我心。」愁憂苦惱，極生悔恨，隱<a class="t" id="t0381b28"></a>形而去，還于天宮。</p><a class="t" id="t0381b29"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
