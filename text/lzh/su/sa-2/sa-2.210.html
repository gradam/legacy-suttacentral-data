<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.210"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 210</span><span class="mirror-right">（二一〇）</span></h1></div><p><a class="t-linehead" id="t-linehead0452a18"></a>如是我聞：</p><p><a class="t-linehead" id="t-linehead0452a18"></a>一時，佛在王舍城迦蘭陀竹<a class="t" id="t0452a19"></a>林。爾時，國中有一梵志，名曰尸蔔，往詣佛<a class="t" id="t0452a20"></a>所，問訊已訖，在一面坐，而作是言：「瞿曇！所<a class="t" id="t0452a21"></a>言學者，云何名學？」</p><p><a class="t-linehead" id="t-linehead0452a21"></a>佛告之曰：「學故名學。」</p><p><a class="t-linehead" id="t-linehead0452a21"></a>梵志<a class="t" id="t0452a22"></a>又問：「云何學故名為學也？」</p><p><a class="t-linehead" id="t-linehead0452a22"></a>佛言：「時時修學，增<a class="t" id="t0452a23"></a>上戒故，名之為學。時時修學，增上心故，名之<a class="t" id="t0452a24"></a>為學。時時修學，增上智故，名之為學。」</p><p><a class="t-linehead" id="t-linehead0452a24"></a>梵志復<a class="t" id="t0452a25"></a>言：「瞿曇！若有阿羅漢，盡諸有漏，所作已辦，<a class="t" id="t0452a26"></a>捨於重擔，逮得己利，心得自在，無復煩惱，正<a class="t" id="t0452a27"></a>智得解脫，時，當何所學？」</p><p><a class="t-linehead" id="t-linehead0452a27"></a>佛言：「若有羅漢，盡諸<a class="t" id="t0452a28"></a>煩惱，正見心得解脫，當于爾時，貪欲、瞋恚及<a class="t" id="t0452a29"></a>以愚癡，一切悉斷，無有遺餘，是名無學。若彼<a class="t" id="t0452b01"></a>羅漢，盡於貪欲、瞋恚、愚癡，更不造作身口意<a class="t" id="t0452b02"></a>惡，無所進求，以是義故，名為無學。」</p><p><a class="t-linehead" id="t-linehead0452b02"></a>爾時，尸蔔<a class="t" id="t0452b03"></a>梵志聞佛所說，歡喜而去。</p><a class="t" id="t0452b04"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
