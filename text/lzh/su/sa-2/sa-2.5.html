<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.5"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 5</span><span class="mirror-right">（五）</span></h1></div><p><a class="t-linehead" id="t-linehead0374c29"></a>如是我聞：</p><p><a class="t-linehead" id="t-linehead0374c29"></a>一時，佛在舍衛國祇樹給孤<a class="t" id="t0375a01"></a>獨園。爾時，長老難陀著鮮淨衣，執持好鉢，意<a class="t" id="t0375a02"></a>氣憍慢，陵蔑餘人，自貢高言：「我是佛弟姨<a class="t" id="t0375a03"></a>母之子。」爾時眾多比丘往至佛所，頂禮佛足，<a class="t" id="t0375a04"></a>在一面坐。白佛言：「世尊！難陀比丘著鮮潔<a class="t" id="t0375a05"></a>衣，手持淨鉢，稱是佛弟，云是姨子，內自憍<a class="t" id="t0375a06"></a>慢，陵蔑餘人。」佛聞語已，遣一比丘往召難<a class="t" id="t0375a07"></a>陀。時，一比丘受佛勅已，往至其所，語難陀言：<a class="t" id="t0375a08"></a>「世尊喚汝。」難陀聞已，即詣佛所，頂禮佛足，<a class="t" id="t0375a09"></a>在一面立。</p><p><a class="t-linehead" id="t-linehead0375a09"></a>佛告難陀：「汝實著鮮潔衣，手持<a class="t" id="t0375a10"></a>好鉢，稱是佛弟姨母之子，憍慢於人，有是<a class="t" id="t0375a11"></a>事不？」難陀答言：「實爾，世尊。」</p><p><a class="t-linehead" id="t-linehead0375a11"></a>佛告難陀：「汝今不<a class="t" id="t0375a12"></a>應作如是事，汝今應當樂阿練若，處塚間樹<a class="t" id="t0375a13"></a>下，納衣乞食。若是我弟姨母所生，應當修行<a class="t" id="t0375a14"></a>如是等事。」</p><p><a class="t-linehead" id="t-linehead0375a14"></a>爾時，世尊即說偈言：</p><a class="t" id="t0375a15"></a><blockquote class="gatha"><p>「我當云何見？　　難陀樂苦行，<a class="t" id="t0375a16"></a><br>如彼阿練若，　　塚間坐乞食，<a class="t" id="t0375a17"></a><br>山林閑靜處，　　捨欲而入定。」</p></blockquote><a class="t" id="t0375a18"></a><p><a class="t-linehead" id="t-linehead0375a18"></a>佛說是偈已，諸比丘聞佛所說，歡喜奉行。</p><a class="t" id="t0375a19"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
