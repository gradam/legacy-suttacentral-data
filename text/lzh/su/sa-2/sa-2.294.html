<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.294"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 294</span><span class="mirror-right">（二九四）</span></h1></div><p><a class="t-linehead" id="t-linehead0475a24"></a>如是我聞：</p><p><a class="t-linehead" id="t-linehead0475a24"></a>一時，佛在舍衛國祇樹給孤<a class="t" id="t0475a25"></a>獨園。時有一天，光色倍常，來詣佛所，身光晃<a class="t" id="t0475a26"></a>曜，遍照祇洹，悉皆大明。時此天子却坐一面，<a class="t" id="t0475a27"></a>而白佛言：「世尊！須多蜜奢鋸陀女生子。」</p><p><a class="t-linehead" id="t-linehead0475a27"></a>佛<a class="t" id="t0475a28"></a>言：「斯是不善，非是善也。」</p><a class="t" id="t0475a29"></a><p><a class="t-linehead" id="t-linehead0475a29"></a>爾時，此天即說偈言：</p><a class="t" id="t0475b01"></a><blockquote class="gatha"><p>「子生世言樂，　　生子極欣慶，<a class="t" id="t0475b02"></a><br>父母漸老朽，　　何故說不善？」</p></blockquote><a class="t" id="t0475b03"></a><p><a class="t-linehead" id="t-linehead0475b03"></a>爾時，世尊以偈答曰：</p><a class="t" id="t0475b04"></a><blockquote class="gatha"><p>「我知生子者，　　必有愛別離，<a class="t" id="t0475b05"></a><br>陰聚和合苦，　　此都非是子。<a class="t" id="t0475b06"></a><br>是名與諸苦，　　孾愚謂為樂，<a class="t" id="t0475b07"></a><br>是故我說言，　　生子為不善。<a class="t" id="t0475b08"></a><br>不善作善想，　　不愛作愛想，<a class="t" id="t0475b09"></a><br>苦作於樂想，　　放逸所極熟。」</p></blockquote><a class="t" id="t0475b10"></a><p><a class="t-linehead" id="t-linehead0475b10"></a>天復以偈讚言：</p><a class="t" id="t0475b11"></a><blockquote class="gatha"><p>「往昔已曾見，　　婆羅門涅槃，<a class="t" id="t0475b12"></a><br>嫌怖久捨離，　　能度世間愛。」</p></blockquote><a class="t" id="t0475b13"></a><p><a class="t-linehead" id="t-linehead0475b13"></a>爾時，此天說此偈已，歡喜還宮。</p><a class="t" id="t0475b14"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
