<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.63"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 63</span><span class="mirror-right">（六三）</span></h1></div>　<a class="t" id="t0395c01"></a><a class="t" id="t0395c02"></a><a class="t" id="t0395c03"></a><p class="suttainfo"><span class="t-juanname">別譯雜阿含經卷第四</span><br><a class="t" id="t0395c04"></a><a class="t" id="t0395c05"></a><span class="t-byline">失譯人名今附秦錄</span></p><a class="t" id="t0395c06"></a><h2>初誦第四</h2><a class="t" id="t0395c07"></a><p><a class="t-linehead" id="t-linehead0395c07"></a>如是我聞：</p><p><a class="t-linehead" id="t-linehead0395c07"></a>一時，佛在舍衛國祇樹給孤<a class="t" id="t0395c08"></a>獨園。摩竭提國阿闍世王將領四兵來，共波<a class="t" id="t0395c09"></a>斯匿王交陣大戰。時，阿闍世王，韋提希子，破<a class="t" id="t0395c10"></a>波斯匿王所將軍眾。波斯匿王單乘一車，獨<a class="t" id="t0395c11"></a>得入城。時，諸比丘入城乞食，見是事已，乞食<a class="t" id="t0395c12"></a>訖，洗足，往詣佛所，頂禮佛足，在一面立。白佛<a class="t" id="t0395c13"></a>言：「世尊！我等晨朝入城乞食，見阿闍世王及<a class="t" id="t0395c14"></a>波斯匿王各嚴四兵，極大鬪戰。波斯匿王所<a class="t" id="t0395c15"></a>將四兵為彼所破，唯王一身，單乘一車，獨得<a class="t" id="t0395c16"></a>入城。」</p><p><a class="t-linehead" id="t-linehead0395c16"></a>爾時，世尊聞斯事已，即說偈言：</p><a class="t" id="t0395c17"></a><blockquote class="gatha"><p>「勝則多怨疾，　　負則惱不眠。<a class="t" id="t0395c18"></a><br>若無勝負者，　　寂滅安睡眠。」</p></blockquote><a class="t" id="t0395c19"></a><p><a class="t-linehead" id="t-linehead0395c19"></a>佛說是已，諸比丘聞佛所說，歡喜奉行。</p><a class="t" id="t0395c20"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
