<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.179"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 179</span><span class="mirror-right">（一七九）</span></h1></div><p><a class="t-linehead" id="t-linehead0438b25"></a>如是我聞：</p><p><a class="t-linehead" id="t-linehead0438b25"></a>一時，佛在舍衛國祇樹給孤<a class="t" id="t0438b26"></a>獨園。時有一天，光色倍常，赫然大明，遍于祇<a class="t" id="t0438b27"></a>洹，來詣佛所，頂禮足已，在一面坐。問言：「瞿<a class="t" id="t0438b28"></a>曇！汝今能知一切眾生所著所縛，及知一切<a class="t" id="t0438b29"></a>眾生得解脫者，并淨解脫不？」</p><p><a class="t-linehead" id="t-linehead0438b29"></a>爾時，世尊即告<a class="t" id="t0438c01"></a>天曰：「我實盡知一切之所縛著，及得解脫、盡<a class="t" id="t0438c02"></a>解脫、淨解脫者。」</p><p><a class="t-linehead" id="t-linehead0438c02"></a>天復問言：「瞿曇！云何能知<a class="t" id="t0438c03"></a>一切眾生之所縛著得解脫、盡解脫、淨解脫<a class="t" id="t0438c04"></a>耶？」</p><p><a class="t-linehead" id="t-linehead0438c04"></a>佛復告言：「我盡觀見有，汝天當知，今我<a class="t" id="t0438c05"></a>之心得善解脫，得解脫故，能知眾生之所縛<a class="t" id="t0438c06"></a>著，得解脫、盡解脫、淨解脫，亦悉知之。」</p><p><a class="t-linehead" id="t-linehead0438c06"></a>天即讚<a class="t" id="t0438c07"></a>言：「善哉！善哉！瞿曇！知縛著，乃至能知得淨解<a class="t" id="t0438c08"></a>脫。」</p><p><a class="t-linehead" id="t-linehead0438c08"></a>天復以偈讚言：</p><a class="t" id="t0438c09"></a><blockquote class="gatha"><p>「往昔已曾見，　　婆羅門涅槃，<a class="t" id="t0438c10"></a><br>嫌怖久棄捨，　　能度世間愛。」</p></blockquote><a class="t" id="t0438c11"></a><p><a class="t-linehead" id="t-linehead0438c11"></a>爾時，此天說此偈已，歡喜還宮。</p><a class="t" id="t0438c12"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
