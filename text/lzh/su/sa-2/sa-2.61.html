<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.61"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 61</span><span class="mirror-right">（六一）</span></h1></div><p><a class="t-linehead" id="t-linehead0394c26"></a>如是我聞：</p><p><a class="t-linehead" id="t-linehead0394c26"></a>一時，佛在舍衛國祇樹給孤獨<a class="t" id="t0394c27"></a>園。當于爾時，波斯匿王欲設大祀，養千牛王，<a class="t" id="t0394c28"></a>皆繫於柱，并及<span class="gaiji">犛<!--gaiji,犛,1[犛-未＋牙],2&#x246C6;,3--></span>牛、水牛、乳牛犢，及小牛，<a class="t" id="t0394c29"></a>盡各數千；<span class="gaiji">牂<!--gaiji,牂,1[牛＊羊],2&#x4367;,3--></span>羖羊等，亦復數千；種種畜生，皆<a class="t" id="t0395a01"></a>繫祀場。時，餘國中，諸婆羅門聞王大祀，自<a class="t" id="t0395a02"></a>遠而至，進集舍衛城。時，眾多比丘於其晨朝，<a class="t" id="t0395a03"></a>著衣持鉢，入城乞食，聞波斯匿王欲設大祀，<a class="t" id="t0395a04"></a>養千牛王，并及<span class="gaiji">犛<!--gaiji,犛,1[犛-未＋牙],2&#x246C6;,3--></span>牛、水牛、乳牛、小牛及犢，盡<a class="t" id="t0395a05"></a>各數千；<span class="gaiji">牂<!--gaiji,牂,1[牛＊羊],2&#x4367;,3--></span>羖羊等，亦復數千。如是種種，諸畜<a class="t" id="t0395a06"></a>生等，皆悉繫著於彼祀場。又聞餘國諸婆羅<a class="t" id="t0395a07"></a>門，<span class="corr" title="[斯&gt;聞]">聞</span>波斯匿王施設大祀，一切雲集在舍衛<a class="t" id="t0395a08"></a>城。諸比丘乞食已訖，攝於衣鉢，洗足已去，<a class="t" id="t0395a09"></a>往詣佛所，頂禮佛足，在一面坐，白佛言：「世<a class="t" id="t0395a10"></a>尊！我等今日入城乞食，聞如是事。」爾時，世尊<a class="t" id="t0395a11"></a>聞是語已，即說偈言：</p><a class="t" id="t0395a12"></a><blockquote class="gatha"><p>「月月百千祀，　　修此以求福，<a class="t" id="t0395a13"></a><br>不如一信佛，　　十六分中一。<a class="t" id="t0395a14"></a><br>月月百千祀，　　修此以求福，<a class="t" id="t0395a15"></a><br>不如一信法，　　十六分中一。<a class="t" id="t0395a16"></a><br>月月百千祀，　　修此以求福，<a class="t" id="t0395a17"></a><br>不如一信僧，　　十六分中一。<a class="t" id="t0395a18"></a><br>月月百千祀，　　修此以求福，<a class="t" id="t0395a19"></a><br>不如一慈心，　　十六分中一。<a class="t" id="t0395a20"></a><br>月月百千祀，　　修此以求福，<a class="t" id="t0395a21"></a><br>不如憐眾生，　　十六分中一。<a class="t" id="t0395a22"></a><br>月月百千祀，　　修此以求福，<a class="t" id="t0395a23"></a><br>不如憐鬼神，　　十六分中一。<a class="t" id="t0395a24"></a><br>月月百千祀，　　不如一善心，<a class="t" id="t0395a25"></a><br>憐愍畜生類，　　十六分中一。<a class="t" id="t0395a26"></a><br>月月百千祀，　　不如於佛說，<a class="t" id="t0395a27"></a><br>生信而愛樂，　　十六分中一。<a class="t" id="t0395a28"></a><br>假使修諸祀，　　及與事火法，<a class="t" id="t0395a29"></a><br>修此欲求福，　　行此諸祠祀，<a class="t" id="t0395b01"></a><br>滿足一年中，　　不如正身立，<a class="t" id="t0395b02"></a><br>一禮敬向佛，　　四分中之一。」</p></blockquote><a class="t" id="t0395b03"></a><p><a class="t-linehead" id="t-linehead0395b03"></a>佛說是已，諸比丘聞佛所說，歡喜奉行。</p><a class="t" id="t0395b04"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
