<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.189"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 189</span><span class="mirror-right">（一八九）</span></h1></div><p><a class="t-linehead" id="t-linehead0442b25"></a>如是我聞：</p><p><a class="t-linehead" id="t-linehead0442b25"></a>一時，佛在舍衛國祇樹給孤<a class="t" id="t0442b26"></a>獨園。時有一天，來至佛所，光色倍常，威光暉<a class="t" id="t0442b27"></a>曜，遍照祇洹，悉皆大明，却坐一面，而說偈<a class="t" id="t0442b28"></a>言：</p><a class="t" id="t0442b29"></a><blockquote class="gatha"><p>「七比丘解脫，　　生於無煩天，<a class="t" id="t0442c01"></a><br>盡於善受有，　　度世間愛著。<a class="t" id="t0442c02"></a><br>誰使度駛流？　　而此駛流者，<a class="t" id="t0442c03"></a><br>死極得自在，　　甚難可得度。<a class="t" id="t0442c04"></a><br>誰救死羂弶？　　出過天境界。」</p></blockquote><a class="t" id="t0442c05"></a><p><a class="t-linehead" id="t-linehead0442c05"></a>爾時，世尊以偈答曰：</p><a class="t" id="t0442c06"></a><blockquote class="gatha"><p>「優比羅建陀，　　第三佛羯羅，<a class="t" id="t0442c07"></a><br>跋直羯提婆，　　婆睺提毘紐，<a class="t" id="t0442c08"></a><br>如是等比丘，　　盡度於駛流。<a class="t" id="t0442c09"></a><br>能度死自在，　　盡斷生死羂，<a class="t" id="t0442c10"></a><br>出過於天界，　　言說極深遠，<a class="t" id="t0442c11"></a><br>難識難可解，　　所說無不善。<a class="t" id="t0442c12"></a><br>汝是何天耶？　　來問我此事。」</p></blockquote><a class="t" id="t0442c13"></a><p><a class="t-linehead" id="t-linehead0442c13"></a>爾時，此天以偈答曰：</p><a class="t" id="t0442c14"></a><blockquote class="gatha"><p>「我不還此有，　　名為無煩天，<a class="t" id="t0442c15"></a><br>是故我盡知，　　七比丘解脫，<a class="t" id="t0442c16"></a><br>斷棄於愛有，　　度世之縛結。<a class="t" id="t0442c17"></a><br>我生天先緣，　　今日當具說。<a class="t" id="t0442c18"></a><br>梵行盡於漏，　　迦葉優婆塞，<a class="t" id="t0442c19"></a><br>瓦師養父母，　　遠離於婬欲，<a class="t" id="t0442c20"></a><br>迦葉及父母，　　愛答摩納等，<a class="t" id="t0442c21"></a><br>彼是我親友，　　我亦與彼昵。<a class="t" id="t0442c22"></a><br>淨身守口意，　　盡住最後身，<a class="t" id="t0442c23"></a><br>如是諸大人，　　我共為善伴。」</p></blockquote><a class="t" id="t0442c24"></a><p><a class="t-linehead" id="t-linehead0442c24"></a>爾時，世尊復答天曰：「如是！如是。實如所說。</p><a class="t" id="t0442c25"></a><blockquote class="gatha"><p>「瓦師如爾言，　　本毘婆陵伽，<a class="t" id="t0442c26"></a><br>難提婆瓦師，　　迦葉優婆塞，<a class="t" id="t0442c27"></a><br>孝事於父母，　　梵行盡於漏，<a class="t" id="t0442c28"></a><br>彼與我親友，　　我亦為彼親。<a class="t" id="t0442c29"></a><br>如是諸大人，　　本日相親近，<a class="t" id="t0443a01"></a><br>善修身口意，　　住於最後身。」</p></blockquote><a class="t" id="t0443a02"></a><p><a class="t-linehead" id="t-linehead0443a02"></a>爾時，彼天聞佛所說，歡喜頂禮而去。</p><a class="t" id="t0443a03"></a><blockquote class="gatha"><p>常驚恐、顏色　　羅吒國、估客<a class="t" id="t0443a04"></a><br>輸波羅、須達　　須達多生天<a class="t" id="t0443a05"></a><br>首長者生天　　又有無煩天</p></blockquote><a class="t" id="t0443a06"></a><p class="endsutta"><span class="t-juanname">別譯雜阿含經卷第九</span></p>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
