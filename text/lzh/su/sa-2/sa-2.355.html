<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.355"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 355</span><span class="mirror-right">（三五五）</span></h1></div><p><a class="t-linehead" id="t-linehead0490b03"></a>爾時，復有一比丘，遊俱薩羅國，止一<a class="t" id="t0490b04"></a>林中，於其日中，盛熱之時，心生不樂。時此比<a class="t" id="t0490b05"></a>丘即說偈言：</p><a class="t" id="t0490b06"></a><blockquote class="gatha"><p>「日中既盛熱，　　林木甚欝蒸，<a class="t" id="t0490b07"></a><br>眾禽以熱故，　　各自停不飛，<a class="t" id="t0490b08"></a><br>布穀厲其聲，　　我聞生驚懼。」</p></blockquote><a class="t" id="t0490b09"></a><p><a class="t-linehead" id="t-linehead0490b09"></a>彼林天神聞此偈已，即說偈言：</p><a class="t" id="t0490b10"></a><blockquote class="gatha"><p>「日中盛熱時，　　眾鳥皆停住，<a class="t" id="t0490b11"></a><br>布穀厲聲鳴，　　汝應生快樂，<a class="t" id="t0490b12"></a><br>不應生怖懼，　　此處當畏誰？」</p></blockquote><a class="t" id="t0490b13"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
