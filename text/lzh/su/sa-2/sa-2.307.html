<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.307"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 307</span><span class="mirror-right">（三〇七）</span></h1></div><p><a class="t-linehead" id="t-linehead0477c24"></a>如是我聞：</p><p><a class="t-linehead" id="t-linehead0477c24"></a>一時，佛在王舍城迦蘭陀竹<a class="t" id="t0477c25"></a>林。當于爾時，有六天子，本是外道六師徒黨，<a class="t" id="t0477c26"></a>一名難勝，二名自在，三名顯現，四名決勝，五<a class="t" id="t0477c27"></a>名時起，六名輕弄。此六天子咸於其夜，來詣<a class="t" id="t0477c28"></a>佛所，在一面坐。斯諸天光倍勝於常，遍照祇<a class="t" id="t0477c29"></a>洹，赫然大明。爾時，難勝即說偈言：</p><a class="t" id="t0478a01"></a><blockquote class="gatha"><p>「可譏毀比丘，　　四時自禁制，<a class="t" id="t0478a02"></a><br>見聞其住已，　　是人離諸惡。」</p></blockquote><a class="t" id="t0478a03"></a><p><a class="t-linehead" id="t-linehead0478a03"></a>自在天子復說偈言：</p><a class="t" id="t0478a04"></a><blockquote class="gatha"><p>「苦行可譏毀，　　撿攝於己身，<a class="t" id="t0478a05"></a><br>斷惡口忿諍，　　苦樂同世尊，<a class="t" id="t0478a06"></a><br>於其法主所，　　不造作眾惡。」</p></blockquote><a class="t" id="t0478a07"></a><p><a class="t-linehead" id="t-linehead0478a07"></a>顯現天子復說偈言：</p><a class="t" id="t0478a08"></a><blockquote class="gatha"><p>「斬截及傷害，　　祠祀火燒等，<a class="t" id="t0478a09"></a><br>皆無善惡報，　　迦葉之所說。」</p></blockquote><a class="t" id="t0478a10"></a><p><a class="t-linehead" id="t-linehead0478a10"></a>決勝天子復說偈言：</p><a class="t" id="t0478a11"></a><blockquote class="gatha"><p>「尼乾若提子，　　常說如是言，<a class="t" id="t0478a12"></a><br>長夜修苦行，　　斷除於妄語，<a class="t" id="t0478a13"></a><br>離羅漢不遠，　　墮於世尊數。」</p></blockquote><a class="t" id="t0478a14"></a><p><a class="t-linehead" id="t-linehead0478a14"></a>爾時，世尊以偈答言：</p><a class="t" id="t0478a15"></a><blockquote class="gatha"><p>「從今令汝等，　　獨己若多眾，<a class="t" id="t0478a16"></a><br>我觀皆鄙穢，　　悉同於死尸，<a class="t" id="t0478a17"></a><br>云何以野干，　　同彼師子王？<a class="t" id="t0478a18"></a><br>汝尊裸形眾，　　極惡喜妄語，<a class="t" id="t0478a19"></a><br>如斯外道等，　　彼去羅漢遠。」</p></blockquote><a class="t" id="t0478a20"></a><p><a class="t-linehead" id="t-linehead0478a20"></a>時有天子復說偈言：</p><a class="t" id="t0478a21"></a><blockquote class="gatha"><p>「作彼苦行者，　　深為可譏毀，<a class="t" id="t0478a22"></a><br>雖處於閑靜，　　徒為勞苦事。<a class="t" id="t0478a23"></a><br>願當擁護彼，　　為其作教導，<a class="t" id="t0478a24"></a><br>必趣於色有，　　生梵世歡喜。」</p></blockquote><a class="t" id="t0478a25"></a><p><a class="t-linehead" id="t-linehead0478a25"></a>爾時，世尊復以偈答：</p><a class="t" id="t0478a26"></a><blockquote class="gatha"><p>「世界所有色，　　此處及他處，<a class="t" id="t0478a27"></a><br>并在虛空中，　　有大光明者，<a class="t" id="t0478a28"></a><br>如是等一切，　　悉入魔羂<span class="gaiji">弶<!--gaiji,弶,1[木＊（強－ㄙ＋口）],2&#x236A6;,3--></span>，<a class="t" id="t0478a29"></a><br>譬如捕魚師，　　以網掩眾魚。」</p></blockquote><a class="t" id="t0478b01"></a><p><a class="t-linehead" id="t-linehead0478b01"></a>又有一天復說偈言：</p><a class="t" id="t0478b02"></a><blockquote class="gatha"><p>「說有及欲過，　　并諸癡幻惡，<a class="t" id="t0478b03"></a><br>一切悉斷除，　　讚歎斷欲結。<a class="t" id="t0478b04"></a><br>應向彼禮拜，　　供養以稱讚，<a class="t" id="t0478b05"></a><br>所以如是者，　　彼即世尊故。」</p></blockquote><a class="t" id="t0478b06"></a><p><a class="t-linehead" id="t-linehead0478b06"></a>有一天子復說偈言：</p><a class="t" id="t0478b07"></a><blockquote class="gatha"><p>「說有及瞋過，　　并諸癡幻惡，<a class="t" id="t0478b08"></a><br>一切悉斷除，　　讚歎斷瞋結。<a class="t" id="t0478b09"></a><br>應向彼禮拜，　　供養以讚歎，<a class="t" id="t0478b10"></a><br>所以如是者，　　彼即世尊故。」</p></blockquote><a class="t" id="t0478b11"></a><p><a class="t-linehead" id="t-linehead0478b11"></a>時一天子復說偈言：</p><a class="t" id="t0478b12"></a><blockquote class="gatha"><p>「說有及癡過，　　并諸癡幻惡，<a class="t" id="t0478b13"></a><br>一切悉斷除，　　讚歎斷癡者。」</p></blockquote><a class="t" id="t0478b14"></a><p><a class="t-linehead" id="t-linehead0478b14"></a>時一天子復說偈言：</p><a class="t" id="t0478b15"></a><blockquote class="gatha"><p>「說有憍慢過，　　并諸慢幻惡，<a class="t" id="t0478b16"></a><br>一切悉斷除，　　讚歎斷憍慢。」</p></blockquote><a class="t" id="t0478b17"></a><p><a class="t-linehead" id="t-linehead0478b17"></a>時一天子復說偈言：</p><a class="t" id="t0478b18"></a><blockquote class="gatha"><p>「說有諸見過，　　并諸見幻惡，<a class="t" id="t0478b19"></a><br>一切悉斷除，　　讚歎斷見者。」</p></blockquote><a class="t" id="t0478b20"></a><p><a class="t-linehead" id="t-linehead0478b20"></a>時一天子復說偈言：</p><a class="t" id="t0478b21"></a><blockquote class="gatha"><p>「說有愛著過，　　并諸愛幻惡，<a class="t" id="t0478b22"></a><br>一切悉斷除，　　讚歎斷愛者。」</p></blockquote><a class="t" id="t0478b23"></a><p><a class="t-linehead" id="t-linehead0478b23"></a>有一天子復說偈言：</p><a class="t" id="t0478b24"></a><blockquote class="gatha"><p>「王舍城諸山，　　毘富羅最上，<a class="t" id="t0478b25"></a><br>大地諸山中，　　雪山王最上。<a class="t" id="t0478b26"></a><br>四方諸世界，　　上下及四維，<a class="t" id="t0478b27"></a><br>一切天人中，　　如來最為尊。」</p></blockquote><a class="t" id="t0478b28"></a><p><a class="t-linehead" id="t-linehead0478b28"></a>時諸天子聞佛所說，各說偈已，歡喜頂禮，還<a class="t" id="t0478b29"></a>于天宮。</p><a class="t" id="t0478c01"></a><blockquote class="gatha"><p>因陀羅問壽　　斷於一切結<a class="t" id="t0478c02"></a><br>說善稱長者　　尸毘問共住<a class="t" id="t0478c03"></a><br>速疾問邊際　　婆睺諮大喜</p></blockquote><a class="t" id="t0478c04"></a><blockquote class="gatha"><p>大喜毘忸問　　般闍羅揵持<a class="t" id="t0478c05"></a><br>須深摩問第一　　有外道問諸見</p></blockquote><a class="t" id="t0478c06"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
