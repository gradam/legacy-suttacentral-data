<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.257"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 257</span><span class="mirror-right">（二五七）</span></h1></div><p><a class="t-linehead" id="t-linehead0463b27"></a>如是我聞：</p><p><a class="t-linehead" id="t-linehead0463b27"></a>一時，佛在舍衛國祇樹給孤<a class="t" id="t0463b28"></a>獨園。爾時，尊者婆耆奢來至毘舍佉鹿子母<a class="t" id="t0463b29"></a>講堂中，遇病困篤。爾時，富匿於彼瞻病。時，尊<a class="t" id="t0463c01"></a>者婆耆奢告富匿言：「汝可往詣於世尊所，如<a class="t" id="t0463c02"></a>我婆耆奢頂禮世尊足下，問訊世尊：『少病、少<a class="t" id="t0463c03"></a>惱、起居輕利，無諸苦不？』」爾時，富匿受尊者教<a class="t" id="t0463c04"></a>往詣佛所，頂禮佛足，在一面坐，合掌白佛言：<a class="t" id="t0463c05"></a>「世尊！婆耆奢比丘在毘舍佉講堂中，病疹困<a class="t" id="t0463c06"></a>篤，而語我言：『往世尊所，稱我名字，頂禮佛足，<a class="t" id="t0463c07"></a>問訊世尊：「少病、少惱、起居輕利，無諸苦不？」』」爾<a class="t" id="t0463c08"></a>時，富匿復白佛言：「此婆耆奢，或因困疾，即入<a class="t" id="t0463c09"></a>涅槃，唯願世尊，屈意往彼。」如來默然受富匿<a class="t" id="t0463c10"></a>語。</p><p><a class="t-linehead" id="t-linehead0463c10"></a>爾時，富匿即還詣尊者婆耆奢所，白言：「和<a class="t" id="t0463c11"></a>上！我問訊已，復啟世尊：『婆耆奢或因困病，入<a class="t" id="t0463c12"></a>于涅槃。』世尊默然聽受我語。」</p><p><a class="t-linehead" id="t-linehead0463c12"></a>爾時，世尊從禪<a class="t" id="t0463c13"></a>定起，即往毘舍佉講堂婆耆奢所。時婆耆奢<a class="t" id="t0463c14"></a>遙見佛來，自力欲起，佛告之曰：「不須汝起。」爾<a class="t" id="t0463c15"></a>時，世尊別敷座坐，告婆耆奢：「汝今身體苦痛<a class="t" id="t0463c16"></a>為可忍不？能飲食不？」</p><p><a class="t-linehead" id="t-linehead0463c16"></a>時婆耆奢白言：「此痛<a class="t" id="t0463c17"></a>轉增，無有瘳損，今我所患，譬如力<span class="corr" title="[土&gt;士]">士</span>捉儜人<a class="t" id="t0463c18"></a>髮，<span class="gaiji">［打－丁＋（稯－禾）］<!--gaiji,,1[打-丁＋（稯－禾）],2&#x3A11;,3--></span>搣揉捺，我患頭痛，亦復如是。又如大<a class="t" id="t0463c19"></a>力殺牛之人，以刀刺腹，割其腸肚，我患腹痛，<a class="t" id="t0463c20"></a>亦復如是。又如瘦人為有力者強捉，火炙，身<a class="t" id="t0463c21"></a>體燋然，我苦體痛，亦復如是。我於今日欲入<a class="t" id="t0463c22"></a>涅槃，我於最後欲讚於佛。」</p><p><a class="t-linehead" id="t-linehead0463c22"></a>佛告之曰：「隨汝所<a class="t" id="t0463c23"></a>說。」即說偈言<span class="t-note">（本無少偈）</span>。</p><a class="t" id="t0463c24"></a><p><a class="t-linehead" id="t-linehead0463c24"></a>　本如酒醉四句讚　龍脇、拔毒箭　尼<a class="t" id="t0463c25"></a>瞿陀劫賓入涅槃　讚大聲聞　婆<a class="t" id="t0463c26"></a>耆奢滅盡</p><a class="t" id="t0463c27"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
