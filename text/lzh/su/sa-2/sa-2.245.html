<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.245"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 245</span><span class="mirror-right">（二四五）</span></h1></div><p><a class="t-linehead" id="t-linehead0460c21"></a>如是我聞：</p><p><a class="t-linehead" id="t-linehead0460c21"></a>一時，佛在舍衛國祇樹給孤<a class="t" id="t0460c22"></a>獨園。時有一天，光色倍常，於其夜中，來詣佛<a class="t" id="t0460c23"></a>所，威光普照，遍于祇洹，赫然大明，却坐一<a class="t" id="t0460c24"></a>面，而說偈言：</p><a class="t" id="t0460c25"></a><blockquote class="gatha"><p>「眾生誰所生？　　云何常馳求？<a class="t" id="t0460c26"></a><br>生死常輪轉，　　何者大怖畏？」</p></blockquote><a class="t" id="t0460c27"></a><p><a class="t-linehead" id="t-linehead0460c27"></a>爾時，世尊以偈答曰：</p><a class="t" id="t0460c28"></a><blockquote class="gatha"><p>「愛能生眾生，　　意識馳諸塵，<a class="t" id="t0460c29"></a><br>眾生處生死，　　業為大怖畏。」</p></blockquote><a class="t" id="t0461a01"></a><p><a class="t-linehead" id="t-linehead0461a01"></a>爾時，天復以偈讚言：</p><a class="t" id="t0461a02"></a><blockquote class="gatha"><p>「往昔已曾見，　　婆羅門涅槃，<a class="t" id="t0461a03"></a><br>嫌怖久捨棄，　　能度世間愛。」</p></blockquote><a class="t" id="t0461a04"></a><p><a class="t-linehead" id="t-linehead0461a04"></a>爾時，此天說此偈已，歡喜而去。</p><a class="t" id="t0461a05"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
