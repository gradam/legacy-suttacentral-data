<!doctype html><html><head><meta charset="utf8"><title></title></head><body><div id="text" lang="zh"><section class="sutta" id="sa-2.311"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 311</span><span class="mirror-right">（三一一）</span></h1></div><p><a class="t-linehead" id="t-linehead0479a16"></a>如是我聞：</p><p><a class="t-linehead" id="t-linehead0479a16"></a>一時，佛在舍衛國祇樹給孤<a class="t" id="t0479a17"></a>獨園。時有天子名多羅健陀，來詣佛所，光顏<a class="t" id="t0479a18"></a>暉赫，明遍祇洹，却坐一面，而說偈言：</p><a class="t" id="t0479a19"></a><blockquote class="gatha"><p>「斷除於幾法？　　棄捨於幾法？<a class="t" id="t0479a20"></a><br>增進修幾法？　　比丘成幾法？<a class="t" id="t0479a21"></a><br>凡修除幾法？　　得度於駛流。」</p></blockquote><a class="t" id="t0479a22"></a><p><a class="t-linehead" id="t-linehead0479a22"></a>爾時，世尊以偈答曰：</p><a class="t" id="t0479a23"></a><blockquote class="gatha"><p>「除五欲受陰，　　棄捨於五蓋，<a class="t" id="t0479a24"></a><br>增進修五根，　　成就五分身，<a class="t" id="t0479a25"></a><br>如是之比丘，　　超渡生死海。」</p></blockquote><a class="t" id="t0479a26"></a><p><a class="t-linehead" id="t-linehead0479a26"></a>爾時，多羅健陀天子聞佛所說，歡喜頂禮，還<a class="t" id="t0479a27"></a>于天宮。</p><a class="t" id="t0479a28"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
