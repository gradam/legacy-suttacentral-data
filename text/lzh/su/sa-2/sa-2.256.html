<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.256"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 256</span><span class="mirror-right">（二五六）</span></h1></div><p><a class="t-linehead" id="t-linehead0463b10"></a>如是我聞：</p><p><a class="t-linehead" id="t-linehead0463b10"></a>一時，佛在舍衛國祇樹給孤<a class="t" id="t0463b11"></a>獨園。爾時，諸大聲聞耆舊之等，於佛左右，各<a class="t" id="t0463b12"></a>造菴窟，於其中住。時憍陳如、頗發耆賢跋溝、<a class="t" id="t0463b13"></a>摩訶南、耶舍那毘摩羅牛呞、尊者舍利弗、摩訶<a class="t" id="t0463b14"></a>目連、摩訶迦葉、摩訶俱絺羅、摩訶劫賓那、尊<a class="t" id="t0463b15"></a>者阿那律、尊者難陀迦、尊者鉗比囉、耶舍賒<a class="t" id="t0463b16"></a>羅俱毘訶、富那拘毘羅、拘婆尼、泥迦他毘羅，<a class="t" id="t0463b17"></a>如是等輩，及諸餘大聲聞，各於草菴諸窟中<a class="t" id="t0463b18"></a>住。於月十五日布薩，爾時，如來於眾僧前，敷<a class="t" id="t0463b19"></a>座而坐，尊者婆耆奢亦在會中，即從座起，叉<a class="t" id="t0463b20"></a>手合掌白佛言：「聽我所說。」</p><p><a class="t-linehead" id="t-linehead0463b20"></a>佛言：「我今恣汝所<a class="t" id="t0463b21"></a>說。」</p><p><a class="t-linehead" id="t-linehead0463b21"></a>爾時，婆耆奢即說偈言：</p><a class="t" id="t0463b22"></a><blockquote class="gatha"><p>「諸大比丘等，　　必乾竭欲愛，<a class="t" id="t0463b23"></a><br>棄捨諸積聚，　　勇捍無怖畏。<a class="t" id="t0463b24"></a><br>知時知節量，　　不貪嗜五欲，<a class="t" id="t0463b25"></a><br>離一切垢穢，　　深心有<span class="gaiji">黠<!--gaiji,黠,1[烈-列＋（里＊吉）],2,3--></span>慧。<a class="t" id="t0463b26"></a><br>有如斯事故，　　名為大比丘。」</p></blockquote><a class="t" id="t0463b27"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
