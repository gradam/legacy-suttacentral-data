<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.333"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 333</span><span class="mirror-right">（三三三）</span></h1></div><p><a class="t-linehead" id="t-linehead0486c07"></a>如是我聞：</p><p><a class="t-linehead" id="t-linehead0486c07"></a>一時，佛在舍衛國祇樹給孤<a class="t" id="t0486c08"></a>獨園。爾時，佛告諸比丘：「生死長遠，無有邊際，<a class="t" id="t0486c09"></a>無有能知其根源者。一切眾生皆為無明<a class="t" id="t0486c10"></a>之所覆蓋，愛所纏縛，流轉生死，無有窮已，過<a class="t" id="t0486c11"></a>去億苦無能知者。假設有人，斬截天下大地<a class="t" id="t0486c12"></a>草木，悉以為籌，盡此諸籌，欲數過去無量世<a class="t" id="t0486c13"></a>來所生之母，亦不能盡其邊際。假設斬於大<a class="t" id="t0486c14"></a>地草木，悉皆以為四指之籌，欲算過去所生<a class="t" id="t0486c15"></a>之父，終不能得知其邊際。」復告比丘：「生死長<a class="t" id="t0486c16"></a>遠，邊不可得。」餘如上說。「汝諸比丘，當作是學，<a class="t" id="t0486c17"></a>斷於生死，斷於諸有，更不受有。」</p><p><a class="t-linehead" id="t-linehead0486c17"></a>時諸比丘聞<a class="t" id="t0486c18"></a>佛所說，歡喜奉行。</p><a class="t" id="t0486c19"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
