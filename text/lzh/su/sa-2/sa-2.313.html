<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.313"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 313</span><span class="mirror-right">（三一三）</span></h1></div><p><a class="t-linehead" id="t-linehead0479b18"></a>如是我聞：</p><p><a class="t-linehead" id="t-linehead0479b18"></a>一時，佛在舍衛國祇樹給孤<a class="t" id="t0479b19"></a>獨園。時有天子名曰迦默，來詣佛所，光明赫<a class="t" id="t0479b20"></a>然，遍照祇洹，禮佛足已，却住一面，而說偈言：</p><a class="t" id="t0479b21"></a><blockquote class="gatha"><p>「貪欲及瞋恚，　　以何為根本？<a class="t" id="t0479b22"></a><br>樂不樂恐怖，　　為是而誰耶？<a class="t" id="t0479b23"></a><br>孾孩捉母乳，　　意覺從何生？」</p></blockquote><a class="t" id="t0479b24"></a><p><a class="t-linehead" id="t-linehead0479b24"></a>爾時，世尊以偈答曰：</p><a class="t" id="t0479b25"></a><blockquote class="gatha"><p>「從愛至我心，　　如尼拘陀樹，<a class="t" id="t0479b26"></a><br>根鬚從土生，　　然後入于地。<a class="t" id="t0479b27"></a><br>各各於異處，　　愛著生於欲，<a class="t" id="t0479b28"></a><br>亦如摩樓多，　　纏縛覆林樹。<a class="t" id="t0479b29"></a><br>若知其根本，　　夜叉當捨離，<a class="t" id="t0479c01"></a><br>能渡生死海，　　度更不受有。」</p></blockquote><a class="t" id="t0479c02"></a><p><a class="t-linehead" id="t-linehead0479c02"></a>時迦默天子聞佛所說，歡喜頂禮，還于天宮。</p><a class="t" id="t0479c03"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
