<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.362"><article><div class="mirror hgroup"><p class="division"><span class="mirror-left">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left">SA-2 362</span><span class="mirror-right">（三六二）</span></h1></div><p><a class="t-linehead" id="t-linehead0491b26"></a>爾時，俱薩羅國有一比丘，號曰龍與，<a class="t" id="t0491b27"></a>住止彼林，好樂家法，晨入聚落，日暮乃還。爾<a class="t" id="t0491b28"></a>時，天神作是念言：「此年少比丘親近憒閙，朝<a class="t" id="t0491b29"></a>往暮還。我於今者，為作覺悟。」即說偈言：</p><a class="t" id="t0491c01"></a><blockquote class="gatha"><p>「去時何太早？　　迴還何逼暮？<a class="t" id="t0491c02"></a><br>瞻形觀相貌，　　如似在家者。<a class="t" id="t0491c03"></a><br>數數常往返，　　苦樂同世俗，<a class="t" id="t0491c04"></a><br>龍與汝當知，　　宜應自思量。<a class="t" id="t0491c05"></a><br>勿貪著居家，　　以損清淨行，<a class="t" id="t0491c06"></a><br>汝今慎勿為，　　無自在所牽。」</p></blockquote><a class="t" id="t0491c07"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p></aside></section></div></body></html>
