<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.144"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 144</span><span class="mirror-right">（一四四）</span></h1></div><p><a class="t-linehead" id="t-linehead0428c16"></a>如是我聞：</p><p><a class="t-linehead" id="t-linehead0428c16"></a>一時，佛在舍衛國祇樹給孤<a class="t" id="t0428c17"></a>獨園。爾時，佛告諸比丘：「世有三馬，良善調順。<a class="t" id="t0428c18"></a>或有馬駿疾具足，色乘不具。或復有馬駿疾<a class="t" id="t0428c19"></a>及色二俱具足，乘不具足。或復有馬三事具<a class="t" id="t0428c20"></a>足。人亦三差，如彼三馬。是三種人，佛教法中，<a class="t" id="t0428c21"></a>現所知見，或有駿疾具足，色、乘不具足。有人<a class="t" id="t0428c22"></a>具足於二，不具足一。有人三事具足。何者具<a class="t" id="t0428c23"></a>足於一，不具於二？如佛法中，如實知苦，如實<a class="t" id="t0428c24"></a>知苦集，如實知苦滅，如實知苦滅道，斷五下<a class="t" id="t0428c25"></a>分結，得阿那<span class="corr" title="[舍&gt;含] cf.【麗】">含</span>，是人不還，不墮惡趣。云何色<a class="t" id="t0428c26"></a>不具足？若有問難阿毘曇、毘尼，不能解釋，句<a class="t" id="t0428c27"></a>味順理，不能稱說，是名色不具足。云何名為<a class="t" id="t0428c28"></a>乘不具足？少於福德，不能生便有大福德，不<a class="t" id="t0428c29"></a>得利養、衣服、飲食、臥具、湯藥，是名乘不具足。<a class="t" id="t0429a01"></a>云何第二，二事具足，一不具足？是人於佛法<a class="t" id="t0429a02"></a>中，見四真諦乃至斷五下分結，得阿那含。<a class="t" id="t0429a03"></a>若有問難阿毘曇、毘尼，能為解演說，餘如上<a class="t" id="t0429a04"></a>說。一不具足，亦如上說，是名第二，具足於<a class="t" id="t0429a05"></a>二，不具足一。云何第三，三事具足？是人於<a class="t" id="t0429a06"></a>佛法中，如實知已，見四真諦已，得阿那含，乃<a class="t" id="t0429a07"></a>至多有福德，獲於利養，是名第三，三事具足。」</p><a class="t" id="t0429a08"></a><p><a class="t-linehead" id="t-linehead0429a08"></a>時，諸比丘聞佛所說，歡喜奉行。</p><a class="t" id="t0429a09"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
