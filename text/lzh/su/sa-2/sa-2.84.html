<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.84"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 84</span><span class="mirror-right">（八四）</span></h1></div>　<a class="t" id="t0403a02"></a><a class="t" id="t0403a03"></a><a class="t" id="t0403a04"></a><p class="suttainfo"><span class="t-juanname">別譯雜阿含經卷第五</span><br><a class="t" id="t0403a05"></a><a class="t" id="t0403a06"></a><span class="t-byline">失譯人名今附秦錄</span></p><a class="t" id="t0403a07"></a><h2>初誦第五</h2><a class="t" id="t0403a08"></a><p><a class="t-linehead" id="t-linehead0403a08"></a>如是我聞：</p><p><a class="t-linehead" id="t-linehead0403a08"></a>一時，佛在舍衛國祇樹給孤<a class="t" id="t0403a09"></a>獨園。爾時，有一婆羅門往詣佛所，問訊佛已，<a class="t" id="t0403a10"></a>在於佛前，而說偈言：</p><a class="t" id="t0403a11"></a><blockquote class="gatha"><p>「云何戒具足，　　威儀不闕減？<a class="t" id="t0403a12"></a><br>修習何等業，　　成就何等法，<a class="t" id="t0403a13"></a><br>而能得名為，　　三明婆羅門？」</p></blockquote><a class="t" id="t0403a14"></a><p><a class="t-linehead" id="t-linehead0403a14"></a>爾時，世尊說偈答曰：</p><a class="t" id="t0403a15"></a><blockquote class="gatha"><p>「能知於宿命，　　見天及惡趣，<a class="t" id="t0403a16"></a><br>盡於生死有，　　三通并三明。<a class="t" id="t0403a17"></a><br>心得好解脫，　　斷欲及一切，<a class="t" id="t0403a18"></a><br>成就上三<span class="corr" title="[朋&gt;明]">明</span>，　　我名為三明。」</p></blockquote><a class="t" id="t0403a19"></a><p><a class="t-linehead" id="t-linehead0403a19"></a>時，婆羅門聞佛所說，踊躍歡喜，退坐而去。</p><a class="t" id="t0403a20"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
