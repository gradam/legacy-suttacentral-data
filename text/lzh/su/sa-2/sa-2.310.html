<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.310"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 310</span><span class="mirror-right">（三一〇）</span></h1></div><p><a class="t-linehead" id="t-linehead0478c29"></a>如是我聞：</p><p><a class="t-linehead" id="t-linehead0478c29"></a>一時佛在舍衛國祇樹給孤<a class="t" id="t0479a01"></a>獨園。時，有天子名曇摩尸，來詣佛所，威光暉<a class="t" id="t0479a02"></a>赫，遍于祇洹。却坐一面，而說偈言：</p><a class="t" id="t0479a03"></a><blockquote class="gatha"><p>「婆羅門今者，　　斷三有欲結。<a class="t" id="t0479a04"></a><br>不願求諸有，　　竟何為所作？」</p></blockquote><a class="t" id="t0479a05"></a><p><a class="t-linehead" id="t-linehead0479a05"></a>爾時，世尊以偈答<span class="corr" title="[言&gt;曰] cf.【麗】">曰</span>：</p><a class="t" id="t0479a06"></a><blockquote class="gatha"><p>「婆羅門無作，　　念作已終訖，<a class="t" id="t0479a07"></a><br>涉水足盡底，　　以至于彼岸，<a class="t" id="t0479a08"></a><br>若足不盡底，　　不能到彼岸，<a class="t" id="t0479a09"></a><br>手足必運動，　　是名有所作。<a class="t" id="t0479a10"></a><br>以此為方喻，　　以明無作義，<a class="t" id="t0479a11"></a><br>曇摩汝當知，　　已盡於諸漏，<a class="t" id="t0479a12"></a><br>住於最後身，　　諸有愛欲過，<a class="t" id="t0479a13"></a><br>一切悉斷除，　　超渡生死海。」</p></blockquote><a class="t" id="t0479a14"></a><p><a class="t-linehead" id="t-linehead0479a14"></a>爾時，曇摩天子聞佛所說，歡喜頂禮，還于天<a class="t" id="t0479a15"></a>宮。</p><a class="t" id="t0479a16"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
