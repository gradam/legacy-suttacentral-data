<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.273"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 273</span><span class="mirror-right">（二七三）</span></h1></div><p><a class="t-linehead" id="t-linehead0469b10"></a>如是我聞：</p><p><a class="t-linehead" id="t-linehead0469b10"></a>一時佛<span class="corr" title="[住&gt;在] cf.【麗】">在</span>舍衛國祇樹給孤<a class="t" id="t0469b11"></a>獨園。時有一天，於其夜中，來詣佛所，威光大<a class="t" id="t0469b12"></a>明，遍照祇洹，頂禮既已，退坐一面，而說偈言：</p><a class="t" id="t0469b13"></a><blockquote class="gatha"><p>「不觸者勿觸，　　觸者必還報，<a class="t" id="t0469b14"></a><br>以如是事故，　　不應妄有觸。<a class="t" id="t0469b15"></a><br>若非津濟處，　　不應作渡意。」</p></blockquote><a class="t" id="t0469b16"></a><p><a class="t-linehead" id="t-linehead0469b16"></a>爾時，世尊以偈答曰：</p><a class="t" id="t0469b17"></a><blockquote class="gatha"><p>「可瞋而不瞋，　　清淨無結使，<a class="t" id="t0469b18"></a><br>若欲惡加彼，　　惡便及己身。<a class="t" id="t0469b19"></a><br>如逆風揚土，　　塵來自坌身，<a class="t" id="t0469b20"></a><br>欲以瞋加彼，　　彼受必還報。<a class="t" id="t0469b21"></a><br>是二竝名惡，　　兩俱不脫患，<a class="t" id="t0469b22"></a><br>若瞋不加報，　　能伏於大怨。」</p></blockquote><a class="t" id="t0469b23"></a><p><a class="t-linehead" id="t-linehead0469b23"></a>爾時，天復以偈讚言：</p><a class="t" id="t0469b24"></a><blockquote class="gatha"><p>「往昔已曾見，　　婆羅門涅槃，<a class="t" id="t0469b25"></a><br>久棄捨嫌怖，　　能度世間愛。」</p></blockquote><a class="t" id="t0469b26"></a><p><a class="t-linehead" id="t-linehead0469b26"></a>爾時，此天說此偈已，歡喜而去。</p><a class="t" id="t0469b27"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
