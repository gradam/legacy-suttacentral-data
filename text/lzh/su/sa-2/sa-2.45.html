<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.45"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 45</span><span class="mirror-right">（四五）</span></h1></div><p><a class="t-linehead" id="t-linehead0388c27"></a>如是我聞：</p><p><a class="t-linehead" id="t-linehead0388c27"></a>一時，佛在舍衛國祇樹給孤<a class="t" id="t0388c28"></a>獨園。爾時，釋提桓因顏色殊妙，過於人天，於<a class="t" id="t0388c29"></a>其中夜，來至佛所，稽首佛足，在一面坐。時，<a class="t" id="t0389a01"></a>祇洹中，晃然大明，踰於晝日。爾時，釋提桓因<a class="t" id="t0389a02"></a>即說偈言：</p><a class="t" id="t0389a03"></a><blockquote class="gatha"><p>「除滅何事安隱眠？　　滅除何物無憂愁？<a class="t" id="t0389a04"></a><br>滅何一法瞿曇讚？　　唯願為我<span class="corr" title="[法&gt;決] cf.【麗】">決</span>眾疑。」</p></blockquote><a class="t" id="t0389a05"></a><p><a class="t-linehead" id="t-linehead0389a05"></a>爾時，世尊說偈答言：</p><a class="t" id="t0389a06"></a><blockquote class="gatha"><p>「滅除瞋恚安隱眠，　　滅除瞋恚無憂愁，<a class="t" id="t0389a07"></a><br>去除瞋恚棘毒根，　　汝今帝釋應當知，<a class="t" id="t0389a08"></a><br>如是瞋恚壞美善，　　除滅上事聽所讚。」</p></blockquote><a class="t" id="t0389a09"></a><p><a class="t-linehead" id="t-linehead0389a09"></a>釋提桓因聞佛所說，遶佛三匝，歡喜奉行。</p><a class="t" id="t0389a10"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
