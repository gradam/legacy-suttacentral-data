<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.225"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 225</span><span class="mirror-right">（二二五）</span></h1></div><p><a class="t-linehead" id="t-linehead0456c10"></a>如是我聞：</p><p><a class="t-linehead" id="t-linehead0456c10"></a>一時，佛在舍衛國祇樹給孤<a class="t" id="t0456c11"></a>獨園。爾時，世尊與無央數大眾圍遶而為說<a class="t" id="t0456c12"></a>法。爾時，尊者憍陳如適從餘處來詣佛所，頂<a class="t" id="t0456c13"></a>禮佛足，在一面坐。時尊者婆耆奢亦在會中，<a class="t" id="t0456c14"></a>作是念言：「我今欲在佛前以偈讚憍陳如。」作<a class="t" id="t0456c15"></a>是念已，從坐而起，白佛言：「世尊！唯願聽我<a class="t" id="t0456c16"></a>少有所讚。」</p><p><a class="t-linehead" id="t-linehead0456c16"></a>佛告婆耆奢：「隨汝所說。」</p><p><a class="t-linehead" id="t-linehead0456c16"></a>尊者婆耆<a class="t" id="t0456c17"></a>奢即說偈言：</p><a class="t" id="t0456c18"></a><blockquote class="gatha"><p>「上座比丘憍陳如，　　安處實語住利樂，<a class="t" id="t0456c19"></a><br>常樂空閑寂靜處，　　聲聞所求佛教法，<a class="t" id="t0456c20"></a><br>悉皆逮得不放逸，　　有大威德具三明，<a class="t" id="t0456c21"></a><br>知心差別諸善根，　　如來長子憍陳如，<a class="t" id="t0456c22"></a><br>歸命稽首禮世尊。」</p></blockquote><a class="t" id="t0456c23"></a><p><a class="t-linehead" id="t-linehead0456c23"></a>時婆耆奢說此偈已，歡喜踊躍，還于所止。</p><a class="t" id="t0456c24"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
