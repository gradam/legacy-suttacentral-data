<!doctype html><html><head><meta charset="utf8"><title></title></head><body><div id="text" lang="lzh"><section class="sutta" id="sa-2.339"><article><div class="mirror hgroup"><p class="division"><span class="mirror-left latin">Saṃyuktāgama (2nd)</span><span class="mirror-right">別譯雜阿含經</span></p><h1 class="mirror-row"><span class="mirror-left latin">SA-2 339</span><span class="mirror-right">（三三九）</span></h1></div><p><a class="t-linehead" id="t-linehead0487b02"></a>如是我聞：</p><p><a class="t-linehead" id="t-linehead0487b02"></a>一時，佛在舍衛國祇樹給孤<a class="t" id="t0487b03"></a>獨園。時有一婆羅門，往詣佛所，問訊世尊，在<a class="t" id="t0487b04"></a>一面坐。白佛言：「世尊！未來當有幾佛出世？」</p><p><a class="t-linehead" id="t-linehead0487b04"></a>佛<a class="t" id="t0487b05"></a>答之言：「未來當有恒河沙諸佛出現於世。」</p><p><a class="t-linehead" id="t-linehead0487b05"></a>時<a class="t" id="t0487b06"></a>婆羅門聞佛所說，作是念：「我當於未來佛所<a class="t" id="t0487b07"></a>修梵行，迴還不遠。」復作是念：「我竟不問過去<a class="t" id="t0487b08"></a>之世幾佛出世？」作是念已，還至佛所，白佛言：<a class="t" id="t0487b09"></a>「世尊！過去之世幾佛出世？」</p><p><a class="t-linehead" id="t-linehead0487b09"></a>佛答之曰：「過去有<a class="t" id="t0487b10"></a>無量恒河沙諸佛已出於世。」</p><p><a class="t-linehead" id="t-linehead0487b10"></a>時婆羅門復作<a class="t" id="t0487b11"></a>是念：「過去、未來諸佛出世，我不值遇，今得值<a class="t" id="t0487b12"></a>佛，云何空過？我當於佛法中出家學道。」即起<a class="t" id="t0487b13"></a>合掌白佛言：「世尊！唯願慈愍，聽我出家，於佛<a class="t" id="t0487b14"></a>法中，修行梵行。」佛即聽許，尋得出家。既出家<a class="t" id="t0487b15"></a>已，獨處閑靜，精勤修習，斷於生死，得阿羅漢。</p><a class="t" id="t0487b16"></a><p><a class="t-linehead" id="t-linehead0487b16"></a>佛說是已，諸比丘聞佛所說，歡喜奉行。</p><a class="t" id="t0487b17"></a>
</article><aside id="metaarea"><p>This translation of a Saṃyuktāgama (別譯雜阿含經) of the Kāśyapīya (飲光部) school is by an unknown translator, from around the Three Qin (三秦) period, 352–431 CE.</p>
<p>It is included in the Taishō edition of the Chinese Buddhist canon in vol. 2, sūtra 100. The text is from <a href="http://tripitaka.cbeta.org/T02n0100" target="_blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside></section></div></body></html>
