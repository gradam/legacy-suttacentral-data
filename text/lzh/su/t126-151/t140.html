<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t140">
<article>
<div class="mirror hgroup">
<h1 class="mirror-row">
<span class="mirror-left">T 140</span> <span class="mirror-right">阿那邠邸化七子經</span>
</h1>
</div>
<p class="suttainfo"><span class="juannum">No. 140 [No. 125 (51.7)]</span><br>
<a class="t" id="t0862a04"></a> <span class="t-juanname">阿那邠邸化七子經</span><br>
<a class="t" id="t0862a05"></a> <a class="t" id="t0862a06"></a> <span class="t-byline">後漢安息國三藏安世高譯</span></p>
<a class="t" id="t0862a07"></a>
<p><a class="t-linehead" id="t-linehead0862a07"></a>聞如是：</p>
<p>一時，婆伽婆在舍衛祇樹給孤獨 <a class="t" id="t0862a08"></a>園。爾時，阿那邠邸有七子，無篤信於佛法眾， <a class="t" id="t0862a09"></a>彼不歸命佛、歸命法、歸命比丘僧，亦不改殺 <a class="t" id="t0862a10"></a>生，亦不改不與取，亦不改他婬，亦不改妄語， <a class="t" id="t0862a11"></a>亦不改飲酒。爾時，阿那邠邸長者告彼七子 <a class="t" id="t0862a12"></a>言：「汝等今可自歸命佛、歸命法、歸命比丘僧， <a class="t" id="t0862a13"></a>亦莫殺生，莫不與取，莫他妻婬，莫妄語，莫飲 <a class="t" id="t0862a14"></a>酒，皆悉莫犯。」彼子作是語：「我不堪任歸命佛、 <a class="t" id="t0862a15"></a>歸命法、歸命比丘僧，莫殺、亦不與取、他婬、妄 <a class="t" id="t0862a16"></a>語、飲酒，皆不堪任。」阿那邠邸長者言：「我當賜 <a class="t" id="t0862a17"></a>汝千兩金，汝等可歸命佛、歸命法、歸命比丘 <a class="t" id="t0862a18"></a>僧，改莫殺生、不與取、他婬、妄語、飲酒，皆悉改 <a class="t" id="t0862a19"></a>之。」爾時，七子已得千兩金，便歸命佛、歸命法、 <a class="t" id="t0862a20"></a>歸命比丘僧，改不殺生、不盜、不他婬、不妄語、 <a class="t" id="t0862a21"></a>不飲酒。</p>
<p><a class="t-linehead" id="t-linehead0862a21"></a>時阿那邠邸長者，與彼七子各賜千 <a class="t" id="t0862a22"></a>兩金已，授三自歸、受五戒，便往園至世尊所， <a class="t" id="t0862a23"></a>頭面禮足在一面坐。時阿那邠邸白世尊言： <a class="t" id="t0862a24"></a>「我於此間有七子，無篤信意，亦無歡喜心於 <a class="t" id="t0862a25"></a>佛法眾，不自歸命佛、歸命法、歸命比丘僧，亦 <a class="t" id="t0862a26"></a>不改殺生，不改盜，不改他婬，不改妄語，不改 <a class="t" id="t0862a27"></a>飲酒。世尊！時七子各各賜千兩金，便使歸命 <a class="t" id="t0862a28"></a>佛、歸命法、歸命比丘僧，而授五戒。云何世 <a class="t" id="t0862a29"></a>尊？彼七子頗有福善諸功德，使後有所獲不？」</p>
<a class="t" id="t0862b01"></a>
<p><a class="t-linehead" id="t-linehead0862b01"></a>世尊告曰：「善哉善哉！長者！多饒益眾生，欲安 <a class="t" id="t0862b02"></a>隱眾生天人得安。長者！彼七子緣是功德，諸 <a class="t" id="t0862b03"></a>善功德皆悉具足，諦聽彼七子所因功德諸 <a class="t" id="t0862b04"></a>善所獲果報，我今當說。此北方有國，城名石 <a class="t" id="t0862b05"></a>室，國土豐熟人民熾盛，彼有伊羅波多羅藏， <a class="t" id="t0862b06"></a>無數百千金銀、珍寶、車 <span class="corr" title="[渠&gt;璩] cf.【麗】"><span class="gaiji">璩 <!--gaiji,璩,1[(王＊巨)／木],2&#x249B2;,3--></span></span> 、馬瑙、真珠、琥珀、水精、 <a class="t" id="t0862b07"></a>瑠璃、及諸眾妙寶。彼揵陀賴國人，七歲中七 <a class="t" id="t0862b08"></a>月七日，或以裓盛抱戴，隨其所欲皆悉費 <a class="t" id="t0862b09"></a>用，然彼伊羅鉢多羅藏無所減少。若復長者！ <a class="t" id="t0862b10"></a>彼七子及此伊羅鉢多羅大寶藏，彼七千兩金， <a class="t" id="t0862b11"></a>百倍、千倍、百千倍、無數倍，皆悉不及汝七子 <a class="t" id="t0862b12"></a>所獲功德。長者！復有國名迦陵 <span class="gaiji">璩 <!--gaiji,璩,1[(王＊巨)／木],2&#x249B2;,3--></span>，有城名蜜 <a class="t" id="t0862b13"></a>絺羅，穀米豐熟人民熾盛，彼有寶藏名般籌， <a class="t" id="t0862b14"></a>無數珍寶金銀、車 <span class="gaiji">璩 <!--gaiji,璩,1[(王＊巨)／木],2&#x249B2;,3--></span>、馬瑙、真珠、水精、琉璃、珊瑚、 <a class="t" id="t0862b15"></a>琥珀，乃至迦陵 <span class="gaiji">璩 <!--gaiji,璩,1[(王＊巨)／木],2&#x249B2;,3--></span>國人民，七歲七月七日中， <a class="t" id="t0862b16"></a>隨意所欲擔負多少，無所減少，然彼迦陵 <span class="corr" title="[渠&gt;璩] cf.【麗】"><span class="gaiji">璩 <!--gaiji,璩,1[(王＊巨)／木],2&#x249B2;,3--></span></span> <a class="t" id="t0862b17"></a>國有所減少。若復長者七子，所有七千兩 <a class="t" id="t0862b18"></a>金，及般籌大寶藏，於彼七千兩金，百倍、千倍、 <a class="t" id="t0862b19"></a>百千倍、無數倍，皆悉不及七子七千兩金，所 <a class="t" id="t0862b20"></a>獲功德而無與等。復有長者！鞞提師國，城名 <a class="t" id="t0862b21"></a>須賴吒，賓伽羅大寶藏，無數百千珍寶藏，金 <a class="t" id="t0862b22"></a>銀、車 <span class="gaiji">璩 <!--gaiji,璩,1[(王＊巨)／木],2&#x249B2;,3--></span>、馬瑙、真珠、琥珀、水精、琉璃，於彼鞞提 <a class="t" id="t0862b23"></a>師國，七歲七月七日中，隨其所欲擔負多少， <a class="t" id="t0862b24"></a>皆負持去，於彼賓迦羅寶藏無所減少。若復 <a class="t" id="t0862b25"></a>長者七子七千兩金，及賓迦羅寶藏，此七子 <a class="t" id="t0862b26"></a>七千兩金，百倍、千倍、百千倍、無數倍，皆悉不 <a class="t" id="t0862b27"></a>及七子所獲功德，不可稱計。復有長者！加 <a class="t" id="t0862b28"></a>尸國波羅奈城，彼有藏名蠰伽 <span class="t-note">（龍名）</span> ，無數金銀、 <a class="t" id="t0862b29"></a>珍寶、車 <span class="gaiji">璩 <!--gaiji,璩,1[(王＊巨)／木],2&#x249B2;,3--></span>、馬碯、水精、琉璃、真珠、琥珀，彼七子 <a class="t" id="t0862c01"></a>七千兩金，及此蠰伽大寶藏，彼七子七千兩 <a class="t" id="t0862c02"></a>金所獲功德，百倍、千倍、百千倍、無數倍不如 <a class="t" id="t0862c03"></a>也。長者！置此乾陀越國人，捨此迦陵 <span class="gaiji">璩 <!--gaiji,璩,1[(王＊巨)／木],2&#x249B2;,3--></span>人， <a class="t" id="t0862c04"></a>捨此鞞提施人，捨此迦尸人，猶如此閻浮提 <a class="t" id="t0862c05"></a>十六大國男女大小，彼盡隨其所欲擔負取 <a class="t" id="t0862c06"></a>此四大寶藏，金銀、珍寶、車 <span class="gaiji">璩 <!--gaiji,璩,1[(王＊巨)／木],2&#x249B2;,3--></span>、馬瑙、真珠、琥珀、 <a class="t" id="t0862c07"></a>水精、瑠璃，彼於七歲七月七日中，隨其所欲 <a class="t" id="t0862c08"></a>皆悉擔負持去，彼四大藏無所減少。長者！彼 <a class="t" id="t0862c09"></a>七子七千兩金，及此四大寶藏，百倍、千倍、百 <a class="t" id="t0862c10"></a>千倍、無數倍皆悉不及。」</p>
<p><a class="t-linehead" id="t-linehead0862c10"></a>是時世尊，便說偈言：</p>
<a class="t" id="t0862c11"></a>
<blockquote class="gatha">
<p>「伊羅鉢乾陀，　　蜜絺及般籌， <a class="t" id="t0862c12"></a><br>
　賓伽及須賴，　　蠰伽波羅奈。 <a class="t" id="t0862c13"></a><br>
　如此四寶藏，　　種種珍寶滿， <a class="t" id="t0862c14"></a><br>
　無數不相及，　　所作功德果。」</p>
<a class="t" id="t0862c15"></a>
</blockquote>
<p><a class="t-linehead" id="t-linehead0862c15"></a>爾時，世尊與阿那邠邸，說微妙法勸令歡喜。 <a class="t" id="t0862c16"></a>時 <span class="corr" title="[同&gt;阿] cf.【麗】">阿</span> 那邠邸長者，已從如來聞微妙法，即從 <a class="t" id="t0862c17"></a>座起偏露右肩右膝著地，叉手向佛白世尊 <a class="t" id="t0862c18"></a>言：「願世尊，當受我請及比丘僧，欲設甘露 <a class="t" id="t0862c19"></a>飲食，為彼七子故。」時世尊默然受阿那邠邸 <a class="t" id="t0862c20"></a>請。時阿那邠邸已見世尊默然受請，頭面禮 <a class="t" id="t0862c21"></a>足便退而去，還家即其日，施設甘露飲食， <a class="t" id="t0862c22"></a>施設甘 <span class="corr" title="[露&gt;饌] cf.【麗】">饌</span> 飲食已即敷坐具，為佛比丘僧故 <a class="t" id="t0862c23"></a>而白時到，「今正是時，願世尊臨顧。」是時世尊 <a class="t" id="t0862c24"></a>知時已到，便著衣持鉢，比丘僧前後圍繞，入 <a class="t" id="t0862c25"></a>舍衛城詣阿那邠邸家，即就座坐及比丘僧。 <a class="t" id="t0862c26"></a>時，阿那邠邸長者及七子便至世尊所，頭面 <a class="t" id="t0862c27"></a>禮足在一面坐，時，阿那邠邸長者白世尊言： <a class="t" id="t0862c28"></a>「我有此七子，各賜千兩金，使自歸命佛、歸命 <a class="t" id="t0862c29"></a>法、歸命比丘僧，使受五戒。今願世尊，與此等 <a class="t" id="t0863a01"></a>說法，使我等七子，於如來所使逮等見。」時，世 <a class="t" id="t0863a02"></a>尊告阿那邠邸長者言：「如是長者！如是長者！」 <a class="t" id="t0863a03"></a>時阿那邠邸長者，見佛比丘僧坐定，及七子 <a class="t" id="t0863a04"></a>以甘饌飲食而供養之。時阿那邠邸長者及 <a class="t" id="t0863a05"></a>七子，甘饌飲食飯佛比丘僧，見世尊食竟除 <a class="t" id="t0863a06"></a>去鉢，時，阿那邠邸長者便至世尊所，頭面禮 <a class="t" id="t0863a07"></a>足在一面坐。時彼七子，如來與說微妙法，而 <a class="t" id="t0863a08"></a>世尊知阿那邠邸七子至心聽法，諸佛世尊 <a class="t" id="t0863a09"></a>常應所說法苦習盡道，時世尊與彼阿那邠 <a class="t" id="t0863a10"></a>邸長者七子，說如是法，各於坐上諸塵垢 <a class="t" id="t0863a11"></a>盡，無有瑕穢得法眼生。彼已見法，逮得深法 <a class="t" id="t0863a12"></a>無有狐疑，亦無猶預想得無所畏，以解了如 <a class="t" id="t0863a13"></a>來深法，自歸命佛、歸命法、歸命眾，而受五戒。 <a class="t" id="t0863a14"></a>時世尊與阿那邠邸長者及七子，復重說法 <a class="t" id="t0863a15"></a>已，便從座起而去。</p>
<p><a class="t-linehead" id="t-linehead0863a15"></a>是時，阿那邠邸長者及彼 <a class="t" id="t0863a16"></a>七子，聞佛所說，歡喜奉行。</p>
<a class="t" id="t0863a17"></a>
<p class="endsutta"><span class="t-juanname">阿那邠邸化七子經</span></p>
<a class="t" id="t0863a18"></a> <a class="t" id="t0863a19"></a> <a class="t" id="t0863a20"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 140. The text is from <a href="http://tripitaka.cbeta.org/T02" target="_blank">CBETA</a> .</p>
</aside>
</section></div></body></html>
