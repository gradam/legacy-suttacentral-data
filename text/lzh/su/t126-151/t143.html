<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t143">
<article>
<div class="mirror hgroup">
<h1 class="mirror-row">
<span class="mirror-left">T 143</span> <span class="mirror-right">玉耶經</span>
</h1>
</div>
<p class="suttainfo"><span class="juannum">No. 143 [Nos. 125 (51.9), 141-142]</span><br>
<a class="t" id="t0865c19"></a> <span class="t-juanname">玉耶經</span><br>
<a class="t" id="t0865c20"></a> <a class="t" id="t0865c21"></a> <span class="t-byline">東晉天竺三藏竺曇無蘭譯</span></p>
<a class="t" id="t0865c22"></a>
<p><a class="t-linehead" id="t-linehead0865c22"></a>聞如是：</p>
<p>一時，佛在舍衛國祇樹給孤獨園，佛 <a class="t" id="t0865c23"></a>為四輩弟子說法。時給孤獨家，先為子娶婦 <a class="t" id="t0865c24"></a>長者家女，女名玉耶，端正姝好而生憍慢， <a class="t" id="t0865c25"></a>不以婦禮承事妐姑夫婿。給孤長者夫妻議 <a class="t" id="t0865c26"></a>言：「子婦不順不依法禮，設加杖捶不欲行 <a class="t" id="t0865c27"></a>此，置不教 <span class="corr" title="[訶&gt;呵] cf.【麗】">呵</span> 其過轉增，當如之何？」長者曰： <a class="t" id="t0865c28"></a>「唯佛大聖善能化物，剛強弭伏無敢不從，請 <a class="t" id="t0865c29"></a>佛來化。」妻言：「大善。」明旦嚴服往詣佛所，頭 <a class="t" id="t0866a01"></a>面著地前白佛言：「我家為子娶婦甚大憍慢， <a class="t" id="t0866a02"></a>不以禮節承事我子，唯願世尊，明日自屈， <a class="t" id="t0866a03"></a>將諸弟子到舍中飯，并為玉耶說法，令心開 <a class="t" id="t0866a04"></a>解改過行善。」佛告長者：「善哉！善哉！」給孤長者 <a class="t" id="t0866a05"></a>聞佛受請，歡喜禮佛接足而去，歸舍齋戒供 <a class="t" id="t0866a06"></a>辦中飯。</p>
<p><a class="t-linehead" id="t-linehead0866a06"></a>明日佛與千二百五十弟子到長者家， <a class="t" id="t0866a07"></a>長者歡喜迎佛作禮，佛坐已定，大小皆出禮 <a class="t" id="t0866a08"></a>佛却住，玉耶逃藏不肯禮佛。佛即變化，令長 <a class="t" id="t0866a09"></a>者家，屋宅牆壁，皆如琉璃、水精之色內外相 <a class="t" id="t0866a10"></a>見，玉耶見佛有三十二相、八十種好，身紫 <a class="t" id="t0866a11"></a>金色，光明暉暉，玉耶惶怖心驚毛竪，即出禮 <a class="t" id="t0866a12"></a>佛，頭頂懺悔却在右面。</p>
<p><a class="t-linehead" id="t-linehead0866a12"></a>佛告玉耶：「女人不當 <a class="t" id="t0866a13"></a>自恃端正輕慢夫婿。何謂端正？除却邪態八 <a class="t" id="t0866a14"></a>十四姤，定意一心是為端正，不以顏色面目 <a class="t" id="t0866a15"></a>髮綵為端正也。女人身中有十惡事，何等為 <a class="t" id="t0866a16"></a>十？一者、女人初生墮地父母不喜。二者、養育 <a class="t" id="t0866a17"></a>視無滋味。三者、女人心常畏人。四者、父母恒 <a class="t" id="t0866a18"></a>憂嫁娶。五者、與父母生相離別。六者、常畏夫 <a class="t" id="t0866a19"></a>婿視其顏色，歡悅輒喜瞋恚則懼。七者、懷妊 <a class="t" id="t0866a20"></a>產生甚難。八者、女人小為父母所撿錄。九者、 <a class="t" id="t0866a21"></a>中為夫婿所制。十者、年老為兒孫所呵，從生 <a class="t" id="t0866a22"></a>至終不得自在。是為十事，女人不自覺知。」</p>
<p><a class="t-linehead" id="t-linehead0866a22"></a>玉 <a class="t" id="t0866a23"></a>耶長跪叉手白佛：「稟受賤身不閑禮儀。唯 <a class="t" id="t0866a24"></a>願世尊，具說教訓為婦之法。」</p>
<p><a class="t-linehead" id="t-linehead0866a24"></a>佛告玉耶：「婦事 <a class="t" id="t0866a25"></a>姑妐夫婿，有五善三惡。何等為五善？一者、 <a class="t" id="t0866a26"></a>為婦當晚臥早起，櫛梳髮綵整頓衣服，洗拭 <a class="t" id="t0866a27"></a>面目勿有垢穢，執於作事先啟所尊，心常恭 <a class="t" id="t0866a28"></a>順，設有甘美不得先食。二者、夫壻呵罵不得 <a class="t" id="t0866a29"></a>瞋恨。三者、一心守夫婿，不得念邪婬。四者、常 <a class="t" id="t0866b01"></a>願夫婿長壽，出行婦當整頓家中。五者、常念 <a class="t" id="t0866b02"></a>夫善不念夫惡，是為五善。何等為三惡？一 <a class="t" id="t0866b03"></a>者、不以婦禮承事姑妐夫婿，但欲美食先 <a class="t" id="t0866b04"></a>而噉之，未冥早臥日出不起，夫欲教呵瞋 <a class="t" id="t0866b05"></a>目視夫，應拒猶罵。二者、不一心向夫婿，但 <a class="t" id="t0866b06"></a>念他男子。三者、欲令夫死早得更嫁，是為三 <a class="t" id="t0866b07"></a>惡。」玉耶默然無辭答佛。</p>
<p><a class="t-linehead" id="t-linehead0866b07"></a>佛告玉耶：「世間有 <a class="t" id="t0866b08"></a>七輩婦：一、婦如母，二、婦如妹，三、婦如善知 <a class="t" id="t0866b09"></a>識，四、婦如婦，五、婦如婢，六、婦如怨家，七、婦如 <a class="t" id="t0866b10"></a>奪命，是為七輩婦，汝豈解乎？」</p>
<p><a class="t-linehead" id="t-linehead0866b10"></a>玉耶白佛：「不 <a class="t" id="t0866b11"></a>知七婦盡何所施行？願佛為解之。」</p>
<p><a class="t-linehead" id="t-linehead0866b11"></a>佛告玉耶： <a class="t" id="t0866b12"></a>「諦聽諦聽，善思念之，吾當為汝分別解說。何 <a class="t" id="t0866b13"></a>等為母婦？母婦者，愛念夫婿猶若慈母，侍其 <a class="t" id="t0866b14"></a>晨夜不離左右，供養盡心不失時宜，夫若行 <a class="t" id="t0866b15"></a>來恐人輕易，見則憐念心不疲厭，憐夫如 <a class="t" id="t0866b16"></a>子，是為母婦。何等為妹婦？妹婦者，承事夫 <a class="t" id="t0866b17"></a>婿盡其敬誠，若如兄弟同氣分形，骨肉至親 <a class="t" id="t0866b18"></a>無有二情，尊奉敬之如妹事兄，是為妹婦。何 <a class="t" id="t0866b19"></a>等為善知識婦者？侍其夫婿愛念懇至，依依 <a class="t" id="t0866b20"></a>戀戀不能相棄，私密之事常相告示，見過依 <a class="t" id="t0866b21"></a>呵令行無失，善事相敬使益明慧，相愛欲 <a class="t" id="t0866b22"></a>令度世如善知識，是為善知識婦。何等為婦 <a class="t" id="t0866b23"></a>婦者？供養大人竭誠盡敬，承事夫婿謙遜順 <a class="t" id="t0866b24"></a>命，夙興夜寐恭恪言命，口無逸言身無逸行， <a class="t" id="t0866b25"></a>有善推讓過則稱己，誨訓仁施勸進為道，心 <a class="t" id="t0866b26"></a>端專一無有分邪，精修婦節終無闕廢，進 <a class="t" id="t0866b27"></a>不犯儀退不失禮，唯和為貴，是為婦婦。何等 <a class="t" id="t0866b28"></a>為婢婦者？常懷畏慎不敢自慢，兢兢趣事無 <a class="t" id="t0866b29"></a>所避憚，心常恭恪忠孝盡節，言以柔軟性常 <a class="t" id="t0866c01"></a>和穆，口不犯麁邪之言，身不入放逸之行， <a class="t" id="t0866c02"></a>貞良純一質朴直信，恒自嚴整，以禮自將，夫 <a class="t" id="t0866c03"></a>婿納幸不以憍慢，設不接遇不以為怨，或得 <a class="t" id="t0866c04"></a>捶杖分受不恚，及見罵辱默而不恨，甘心樂 <a class="t" id="t0866c05"></a>受無有二意，勸進所好不妬聲色，遇己曲薄 <a class="t" id="t0866c06"></a>不訴求直，務修婦節不擇衣食，專精恭恪唯 <a class="t" id="t0866c07"></a>恐不及，敬奉夫婿婢事大家，是為婢婦。何 <a class="t" id="t0866c08"></a>等為怨家婦者？見夫不歡恒懷瞋恚，晝夜思 <a class="t" id="t0866c09"></a>念欲得解離，無夫婦心常如寄客，狺狺鬪諍 <a class="t" id="t0866c10"></a>無所畏忌，亂頭墜臥不可作使，不念治家 <a class="t" id="t0866c11"></a>養活兒子，或行婬蕩不知羞恥，狀如犬畜毀 <a class="t" id="t0866c12"></a>辱親里，譬如怨家，是為怨家婦。何等為奪 <a class="t" id="t0866c13"></a>命婦者？晝夜不寐恚心相向，當何方便得 <a class="t" id="t0866c14"></a>相遠離？欲與毒藥恐人覺知，或至親里遠 <a class="t" id="t0866c15"></a>近寄之，作是瞋恚常共賊之，若持寶物雇人 <a class="t" id="t0866c16"></a>害之，或使傍夫伺而殺之，怨抂夫命，是為 <a class="t" id="t0866c17"></a>奪命婦。是為七輩婦。」玉耶默然。</p>
<a class="t" id="t0866c18"></a>
<p><a class="t-linehead" id="t-linehead0866c18"></a>佛告玉耶：「五善婦者常有顯名，言行有法眾 <a class="t" id="t0866c19"></a>人愛敬，宗親九族並蒙其榮，天龍鬼神皆來 <a class="t" id="t0866c20"></a>擁護使不抂 <span class="corr" title="[擴&gt;撗] cf.【麗】">撗</span> ，萬分之後得生天上七寶宮 <a class="t" id="t0866c21"></a>殿，在所自然侍從左右，壽命延長恣意所欲 <a class="t" id="t0866c22"></a>快樂難言。天上壽盡下生世間，當為富貴侯 <a class="t" id="t0866c23"></a>王子孫，端正聰慧人所奉尊。其惡婦者常得 <a class="t" id="t0866c24"></a>惡名，令現在身不得安寧，數為惡鬼眾毒所 <a class="t" id="t0866c25"></a>病，臥起不安惡夢驚怖，所願不得多逢災 <a class="t" id="t0866c26"></a>撗，萬分之後魂神受形，當入地獄餓鬼畜 <a class="t" id="t0866c27"></a>生，展轉三塗累劫不竟。」</p>
<a class="t" id="t0866c28"></a>
<p><a class="t-linehead" id="t-linehead0866c28"></a>佛告玉耶：「是七輩婦汝欲行何？」</p>
<p>玉耶流涕前 <a class="t" id="t0866c29"></a>白佛言：「我心愚癡無智所作，自今以後改往 <a class="t" id="t0867a01"></a>修來，當如婢婦，奉事妐姑夫婿，盡我壽命不 <a class="t" id="t0867a02"></a>敢憍慢。」</p>
<p><a class="t-linehead" id="t-linehead0867a02"></a>佛告玉耶：「善哉！善哉！人誰無過？能 <a class="t" id="t0867a03"></a>改者，善莫大焉。」</p>
<p><a class="t-linehead" id="t-linehead0867a03"></a>玉耶即前請受十戒為優婆 <a class="t" id="t0867a04"></a>夷。佛告玉耶：「持一戒者、不得殺生，二者、不 <a class="t" id="t0867a05"></a>得偷盜取他人財物，三者、不得婬他男子， <a class="t" id="t0867a06"></a>四者、不得飲酒，五者、不得妄語，六者、不得 <a class="t" id="t0867a07"></a>惡罵，七者、不得綺語，八者、不得嫉妬，九者、不 <a class="t" id="t0867a08"></a>得瞋恚，十者、當信作善得福作惡得罪。信佛 <a class="t" id="t0867a09"></a>信法信比丘僧，是為十戒優婆夷法，終身奉 <a class="t" id="t0867a10"></a>行不敢違犯。」</p>
<p><a class="t-linehead" id="t-linehead0867a10"></a>佛說經已，諸弟子皆悉作禮。 <a class="t" id="t0867a11"></a>給孤長者姑妐大小及其玉耶，盡行澡水 <a class="t" id="t0867a12"></a>供養佛百味飲食。佛告玉耶：「當信布施常得 <a class="t" id="t0867a13"></a>其福德，後世當復生長者家。」玉耶言：「諾。」</p>
<p><a class="t-linehead" id="t-linehead0867a13"></a>佛 <a class="t" id="t0867a14"></a>飯畢竟，噠嚫呪願：「五十善神擁護汝身。」佛 <a class="t" id="t0867a15"></a>告玉耶：「勤念經戒。」玉耶言：「我蒙佛恩得聞 <a class="t" id="t0867a16"></a>經法。」皆前為佛作禮而退。</p>
<a class="t" id="t0867a17"></a>
<p class="endsutta"><span class="t-juanname">玉耶經</span></p>
<a class="t" id="t0867a18"></a> <a class="t" id="t0867a19"></a> <a class="t" id="t0867a20"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 143. The text is from <a href="http://tripitaka.cbeta.org/T02" target="_blank">CBETA</a> .</p>
</aside>
</section></div></body></html>
