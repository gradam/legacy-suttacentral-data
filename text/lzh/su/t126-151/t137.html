<!doctype html><html><head><meta charset="utf8"><title></title></head><body><div id="text" lang="zh">
<section class="sutta" id="t137">
<article>
<div class="mirror hgroup">
<h1 class="mirror-row">
<span class="mirror-left">T 137</span> <span class="mirror-right">舍利弗摩訶目連遊四衢經</span>
</h1>
</div>
<p class="suttainfo"><span class="juannum">No. 137 [No. 125 (45.2)]</span><br>
<a class="t" id="t0860a15"></a> <a class="t" id="t0860a16"></a> <a class="t" id="t0860a17"></a> <a class="t" id="t0860a18"></a> <span class="t-juanname">舍利弗摩訶目連遊四衢經</span><br>
<a class="t" id="t0860a19"></a> <a class="t" id="t0860a20"></a> <span class="t-byline">後漢外國三藏康孟詳譯</span></p>
<a class="t" id="t0860a21"></a>
<p><a class="t-linehead" id="t-linehead0860a21"></a>聞如是：</p>
<p>一時，釋氏舍夷阿摩勒藥樹園。爾時， <a class="t" id="t0860a22"></a>賢者舍利弗、摩訶目乾連比丘，遊行諸國經 <a class="t" id="t0860a23"></a>歷一年，與大比丘眾俱，比丘五百，還至藥 <a class="t" id="t0860a24"></a>樹，欲見世尊。是等來還，比丘眾多各共語言， <a class="t" id="t0860a25"></a>各各著衣持鉢，其聲高大音響暢逸。佛以 <span class="corr" title="[豫&gt;預] cf.【麗】">預</span> <a class="t" id="t0860a26"></a>知，問賢者阿難：「此何比丘？揚大音聲其響洋 <a class="t" id="t0860a27"></a>逸，如捕魚師揚聲驗逸？」</p>
<a class="t" id="t0860a28"></a>
<p><a class="t-linehead" id="t-linehead0860a28"></a>阿難白佛：「唯然世尊！舍利弗、目乾連，遊止 <a class="t" id="t0860a29"></a>諸國經歷一載，大比丘眾五百人俱至於藥 <a class="t" id="t0860b01"></a>樹，見諸比丘各各談語，著衣持鉢，語言聲高 <a class="t" id="t0860b02"></a>音響暢溢。」</p>
<a class="t" id="t0860b03"></a>
<p><a class="t-linehead" id="t-linehead0860b03"></a>佛語阿難：「勿令比丘來至吾許。」阿難白佛：「唯 <a class="t" id="t0860b04"></a>然。」奉命從座起，稽首佛足繞佛三匝而退，往 <a class="t" id="t0860b05"></a>詣舍利弗、目連比丘所，言語敘閙却住一面， <a class="t" id="t0860b06"></a>謂賢者舍利弗、目連：「令餘比丘勿詣佛所，世 <a class="t" id="t0860b07"></a>尊有教。」舍利弗、目連聞阿難言，即從坐起往 <a class="t" id="t0860b08"></a>詣佛所，稽首足下繞佛三匝，速去衣鉢，出詣 <a class="t" id="t0860b09"></a>藥樹與比丘眾俱。</p>
<a class="t" id="t0860b10"></a>
<p><a class="t-linehead" id="t-linehead0860b10"></a>爾時，釋種諸優婆塞，悉聚會有所講一義，遙 <a class="t" id="t0860b11"></a>見舍利弗、大目連，比丘眾俱，著衣持鉢，晝日 <a class="t" id="t0860b12"></a>平旦詣於藥樹下，「五百比丘眾俱，吾等寧可 <a class="t" id="t0860b13"></a>往問起居。」時，諸釋種優婆塞眾，即起速往詣 <a class="t" id="t0860b14"></a>舍利弗目連所，前稽首足下却住一面。</p>
<a class="t" id="t0860b15"></a>
<p><a class="t-linehead" id="t-linehead0860b15"></a>時，諸清信士問舍利弗、目連：「何故著衣持鉢， <a class="t" id="t0860b16"></a>晝日而往於藥樹間？」舍利弗、目連答釋種清 <a class="t" id="t0860b17"></a>信士：「吾等遊諸國來還詣比丘眾，皆以疲倦 <a class="t" id="t0860b18"></a>今此露住。」諸清信士答曰：「唯諸賢者！吾等 <a class="t" id="t0860b19"></a>於斯具足施坐然燈為明，唯願屈神及比 <a class="t" id="t0860b20"></a>丘眾，若謂佛者乃可捨退。」賢者舍利弗、大目 <a class="t" id="t0860b21"></a>乾連，嘿然可之，尋往所施坐其床榻，則入 <a class="t" id="t0860b22"></a>其室與眾僧俱坐。</p>
<a class="t" id="t0860b23"></a>
<p><a class="t-linehead" id="t-linehead0860b23"></a>爾時，釋種諸清信士，往詣佛所稽首足下叉 <a class="t" id="t0860b24"></a>手白佛：「我等請求世尊求哀安住，唯然大聖！ <a class="t" id="t0860b25"></a>信比丘眾。所以者何？於彼比丘諸漏盡者，已 <a class="t" id="t0860b26"></a>得羅漢所作已辦，吾不懷疑。此等比丘亦不 <a class="t" id="t0860b27"></a>猶豫，其有比丘幼 <span class="corr" title="[少&gt;小] cf.【麗】">小</span> 新學初出家者，入是法 <a class="t" id="t0860b28"></a>律未久，其心移易或能變異，譬如世間暴水 <a class="t" id="t0860b29"></a>卒來無所遮隔。如是世尊！新學比丘初出家 <a class="t" id="t0860c01"></a>者，入是法律未久，其心移易或能變異，不覲 <a class="t" id="t0860c02"></a>大聖恐改志行。」</p>
<p><a class="t-linehead" id="t-linehead0860c02"></a>於時梵天忽然來下，即住佛 <a class="t" id="t0860c03"></a>前叉手白言：「我等請求世尊，求哀安住，唯然 <a class="t" id="t0860c04"></a>大聖！信比丘眾。所以者何？於眾比丘諸漏盡 <a class="t" id="t0860c05"></a>者，已得羅漢所作已辦，吾不疑。此等比丘亦 <a class="t" id="t0860c06"></a>不猶豫，其有比丘幼小新學初出家者，入是 <a class="t" id="t0860c07"></a>法律未久，其心移易或能變異。」佛即然可梵 <a class="t" id="t0860c08"></a>天王。賢者摩訶目乾連，天眼徹視遙見佛心 <a class="t" id="t0860c09"></a>可之，請求覩大聖德。如大枰閣若大講堂，淨 <a class="t" id="t0860c10"></a>潔塗治開諸軒窓，日東初出入于軒窓光照 <a class="t" id="t0860c11"></a>西壁，賢者目連天眼徹視，遙見世尊相好巍 <a class="t" id="t0860c12"></a>巍，時目乾連尋語比丘眾：「諸賢者！當起著 <a class="t" id="t0860c13"></a>衣持鉢，梵天請求諸幼小各詣。」比丘曰：「唯 <a class="t" id="t0860c14"></a>當受教。」速正衣服，隨舍利弗、大目連等往詣 <a class="t" id="t0860c15"></a>佛所，稽首足下退坐一面。</p>
<p><a class="t-linehead" id="t-linehead0860c15"></a>於時，世尊告舍利 <a class="t" id="t0860c16"></a>弗：「吾亦前世供比丘眾，於心云何？」舍利弗，心 <a class="t" id="t0860c17"></a>自念言：「世尊宿世供比丘眾，於此大聖，比丘 <a class="t" id="t0860c18"></a>質朴，於求望知節行安常志精進，佛天中天 <a class="t" id="t0860c19"></a>則為法王，調 <span class="corr" title="[者&gt;諸] cf.【麗】">諸</span> 不調然當受教，諸比丘眾舉 <a class="t" id="t0860c20"></a>動輕飄，今日大聖慈愍眾僧。」佛言：「善哉善哉！ <a class="t" id="t0860c21"></a>舍利弗！正當念此蠲除惡念。所以者何？誰為 <a class="t" id="t0860c22"></a>比丘眾去諸重擔？唯如來耳無所不住，及 <a class="t" id="t0860c23"></a>舍利弗、摩訶目乾連。」</p>
<a class="t" id="t0860c24"></a>
<p><a class="t-linehead" id="t-linehead0860c24"></a>時，佛告大目連曰：「於心云何？誰敬比丘眾？誰 <a class="t" id="t0860c25"></a>制比丘眾？」我心念言：「今佛世尊敬制比丘眾， <a class="t" id="t0860c26"></a>唯然大聖！此比丘眾或有質朴少求知足，或 <a class="t" id="t0860c27"></a>不能者，自謂行安精進無懈，如來法王自應 <a class="t" id="t0860c28"></a>當然，吾亦如是。」佛言：「且止，勿有斯念！當更異 <a class="t" id="t0860c29"></a>念。所以者何？於是目連，誰能堪任去諸重擔？ <a class="t" id="t0861a01"></a>唯如來耳，及舍利弗、大目乾連。</p>
<a class="t" id="t0861a02"></a>
<blockquote class="gatha">
<p>「以信渡流氾，　　無放逸為船， <a class="t" id="t0861a03"></a><br>
　聖諦濟苦患，　　智慧究竟渡。」</p>
<a class="t" id="t0861a04"></a>
</blockquote>
<p><a class="t-linehead" id="t-linehead0861a04"></a>佛分別是語時，六十比丘漏盡意解，無數比 <a class="t" id="t0861a05"></a>丘遠塵離垢，諸法眼生。</p>
<p><a class="t-linehead" id="t-linehead0861a05"></a>佛說如是，諸比丘、清 <a class="t" id="t0861a06"></a>信士、天、龍、鬼神，莫不歡喜。</p>
<a class="t" id="t0861a07"></a>
<p class="endsutta"><span class="t-juanname">舍利弗摩訶目連遊四衢經</span></p>
<a class="t" id="t0861a08"></a> <a class="t" id="t0861a09"></a> <a class="t" id="t0861a10"></a></article>
<aside id="metaarea">
<p>This is an independent sūtra, which in the Taishō canon is collected alongside the Ekottarikāgama collections.</p>
<p>It is Taishō vol. 2 sūtra no. 137. The text is from <a href="http://tripitaka.cbeta.org/T02" target="_blank">CBETA</a> .</p>
</aside>
</section></div></body></html>
