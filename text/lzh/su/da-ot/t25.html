<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t25">
<article>
<div class="hgroup mirror"><h1 class="mirror-row"><span class="mirror-left latin">T25</span>
<span class="mirror-right">起世因本經</span></h1></div>　<a class="t" id="t0365a08"></a><a class="t" id="t0365a09"></a><a class="t" id="t0365a10"></a><a class="t" id="t0365a11"></a><p class="suttainfo"><span class="t-juanname">起世因本經卷第一</span><br><a class="t" id="t0365a12"></a><a class="t" id="t0365a13"></a>
<span class="t-byline">隋天竺沙門達摩笈多譯</span></p><a class="t" id="t0365a14"></a><h2>閻浮洲品第一</h2><a class="t" id="t0365a15"></a>
<p><a class="t-linehead" id="t-linehead0365a15"></a>如是我聞：</p>
<p>一時，婆伽婆在舍囉婆悉帝城迦<a class="t" id="t0365a16"></a>利囉窟。爾時，彼處眾多比丘飯食已，皆出<a class="t" id="t0365a17"></a>來集迦利囉堂。一時坐已，各生是念，同共<a class="t" id="t0365a18"></a>議言：「諸長老輩，未曾有也。今此世間，天地<a class="t" id="t0365a19"></a>眾生，所居國土，云何轉合？云何轉散？云何<a class="t" id="t0365a20"></a>轉散已而復還合？云何轉合已而安住也。」</p>
<p><a class="t-linehead" id="t-linehead0365a20"></a>是<a class="t" id="t0365a21"></a>時，世尊獨在靜窟，天耳徹聽清淨過人，聞<a class="t" id="t0365a22"></a>諸比丘飯食已後，皆出聚集迦利囉堂，共作<a class="t" id="t0365a23"></a>如是希有語言。世尊聞已，其日晡時出於禪<a class="t" id="t0365a24"></a>定，從迦利囉窟中而起，行詣堂上。到堂上<a class="t" id="t0365a25"></a>已，在諸比丘大眾之前，依常敷座，儼然端<a class="t" id="t0365a26"></a>坐。世尊坐已，知而故問：「汝等比丘，向者議<a class="t" id="t0365a27"></a>論說何語言，聚集而坐？」</p>
<p><a class="t-linehead" id="t-linehead0365a27"></a>時，諸比丘同白佛<a class="t" id="t0365a28"></a>言：「大德世尊！我等食後，諸比丘眾，皆共至<a class="t" id="t0365a29"></a>此迦利囉堂，集聚詳議如是語言：『諸長老輩，<a class="t" id="t0365b01"></a>甚奇希有。云何世間如是轉合？云何世間如<a class="t" id="t0365b02"></a>是轉散？云何世間轉散已合？云何世間轉合<a class="t" id="t0365b03"></a>已住。』大德世尊！我等向者有是語言，是以集<a class="t" id="t0365b04"></a>議斯事。」</p><a class="t" id="t0365b05"></a>
<p><a class="t-linehead" id="t-linehead0365b05"></a>爾時，佛告諸比丘言：「善哉！善哉！諸比丘輩！<a class="t" id="t0365b06"></a>汝等能爾如法信行。諸善家子！汝以信故<a class="t" id="t0365b07"></a>捨家出家，若汝等輩，能作如是如法語言，<a class="t" id="t0365b08"></a>共集坐者不可思議。汝等比丘集聚坐時，應<a class="t" id="t0365b09"></a>修如是二種法行，各作事業，若論法義、若<a class="t" id="t0365b10"></a>聖默然，不生怠慢。若能爾者，汝等當聽如<a class="t" id="t0365b11"></a>來所說如是之義：世間轉合，世間轉散，世<a class="t" id="t0365b12"></a>間轉散已而復還合，世間轉合已而安住。」作<a class="t" id="t0365b13"></a>是語已，時，諸比丘同白佛言：「大德世尊！此<a class="t" id="t0365b14"></a>是時也，修伽多此是三摩耶。若佛世尊為<a class="t" id="t0365b15"></a>諸比丘說如此義，諸比丘聞世尊所說，當如<a class="t" id="t0365b16"></a>是持。」</p><a class="t" id="t0365b17"></a>
<p><a class="t-linehead" id="t-linehead0365b17"></a>爾時，佛告諸比丘言：「汝等比丘！諦聽諦聽，善<a class="t" id="t0365b18"></a>思念之，我當為汝次第而說。」時，諸比丘同白<a class="t" id="t0365b19"></a>佛言：「唯然，世尊！願樂欲聞。」</p>
<p><a class="t-linehead" id="t-linehead0365b19"></a>爾時，佛告諸比<a class="t" id="t0365b20"></a>丘言：「諸比丘！如一日月所行之處，照四天<a class="t" id="t0365b21"></a>下，爾所四天下世界，有千日月，諸比丘！此<a class="t" id="t0365b22"></a>則名為一千世界。諸比丘！千世界中，千月、<a class="t" id="t0365b23"></a>千日、千須彌山王、四千小洲、四千大洲、四<a class="t" id="t0365b24"></a>千小海、四千大海、四千龍種姓、四千大龍種<a class="t" id="t0365b25"></a>姓、四千金翅鳥種姓、四千大金翅鳥種姓、<a class="t" id="t0365b26"></a>四千惡道處種姓、四千大惡道處種姓、四<a class="t" id="t0365b27"></a>千小王、四千大王、七千種種大樹、八千種種<a class="t" id="t0365b28"></a>大山、十千種種大泥犁、千閻摩羅王、千閻<a class="t" id="t0365b29"></a>浮洲、千瞿陀尼、千弗婆提、千欝多囉究<a class="t" id="t0365c01"></a>留、千四天王天、千三十三天、千夜摩天、千兜<a class="t" id="t0365c02"></a>率陀天、千化樂天、千他化自在天、千諸摩<a class="t" id="t0365c03"></a>囉天、千梵世天。諸比丘！彼梵世中有一梵<a class="t" id="t0365c04"></a>主，威力最強無能降者，統攝千梵自在王<a class="t" id="t0365c05"></a>領，云：『我能作、能化、能幻。』云：『我如父。』於諸事中<a class="t" id="t0365c06"></a>自作如是憍大語言，即生我慢。如來不然。<a class="t" id="t0365c07"></a>所以者何？一切世間各隨業力現成此世。諸<a class="t" id="t0365c08"></a>比丘！如此小千世界，猶如周羅<span class="t-note">（周羅者隋言髻也，外國人頂<a class="t" id="t0365c09"></a>上結少許長髮為髻）</span>，名千世界。諸比丘！爾所周羅一千世<a class="t" id="t0365c10"></a>界，是名第二中千世界。諸比丘！如一第二<a class="t" id="t0365c11"></a>中千世界，爾所中千一千世界，是名三千大<a class="t" id="t0365c12"></a>千世界。諸比丘！此三千大千世界，一時轉<a class="t" id="t0365c13"></a>合，一時轉合已而還復散，一時轉散已而復<a class="t" id="t0365c14"></a>還合，一時轉合已而安住，如是世界周匝轉<a class="t" id="t0365c15"></a>燒，名為敗壞；周匝轉合，名為成就；周匝轉<a class="t" id="t0365c16"></a>住，名為安立。是為無畏一佛剎土眾生所<a class="t" id="t0365c17"></a>居。</p>
<p><a class="t-linehead" id="t-linehead0365c17"></a>「諸比丘！此大地厚四十八萬由旬，邊廣<a class="t" id="t0365c18"></a>無量。諸比丘！此之大地住於水上，水住風<a class="t" id="t0365c19"></a>上，風依虛空。諸比丘！此大地下所有水聚，<a class="t" id="t0365c20"></a>彼水聚厚六十萬由旬，邊廣無量。彼水聚下<a class="t" id="t0365c21"></a>所有風聚，彼風聚厚三十六萬由旬，邊廣無<a class="t" id="t0365c22"></a>量。諸比丘！其大海水最甚深處，深八萬四<a class="t" id="t0365c23"></a>千由旬，邊廣無量。諸比丘！其須彌山王，入<a class="t" id="t0365c24"></a>海水中八萬四千由旬，出海水上亦八萬四<a class="t" id="t0365c25"></a>千由旬。諸比丘！須彌山王，其底平正，下根<a class="t" id="t0365c26"></a>連住大金輪上。諸比丘！其須彌山王，於大<a class="t" id="t0365c27"></a>海中，下狹上廣，漸漸寬大，端直不曲，牢固<a class="t" id="t0365c28"></a>大身，微妙最極，殊勝可觀，四寶合成，所謂<a class="t" id="t0365c29"></a>金銀琉璃頗梨。生種種樹，其樹欝茂，出種<a class="t" id="t0366a01"></a>種香，其香遠熏，遍滿諸山。多眾聖賢，最大<a class="t" id="t0366a02"></a>威德勝妙天神之所住止。諸比丘！須彌山<a class="t" id="t0366a03"></a>王，上分之中，四方有峯，其峯傍挺角出，各<a class="t" id="t0366a04"></a>高七百由旬，微妙可憙，七寶所成，所謂金<a class="t" id="t0366a05"></a>銀琉璃、頗梨赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等之所莊嚴，<a class="t" id="t0366a06"></a>曲臨海上。諸比丘！其須彌山下有三級，諸<a class="t" id="t0366a07"></a>神住處。其最下級，縱廣六十由旬，七重牆<a class="t" id="t0366a08"></a>壁、七重欄楯、七重鈴網，復有七重多羅行<a class="t" id="t0366a09"></a>樹，周匝圍遶，可憙端正，其樹皆以金銀琉璃、<a class="t" id="t0366a10"></a>頗梨赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等七寶所成。其諸牆<a class="t" id="t0366a11"></a>壁各有四門，彼一一門有諸壘堞，具足莊嚴，<a class="t" id="t0366a12"></a>重閣<span class="corr" title="[輩&gt;輦] cf.【麗】">輦</span>軒、却敵樓櫓、臺殿房廊、樹林苑等，并<a class="t" id="t0366a13"></a>諸池沼。池出妙華眾雜香氣，有種種樹、種種<a class="t" id="t0366a14"></a>莖葉、種種華果，悉皆具足，亦出種種微妙諸<a class="t" id="t0366a15"></a>香。復有諸鳥，各出妙音，鳴聲間雜，和雅清<a class="t" id="t0366a16"></a>徹。其中分級，縱廣四十由旬，所有莊嚴七<a class="t" id="t0366a17"></a>重牆壁、欄楯、鈴網、多羅行樹，可憙齊平。周匝<a class="t" id="t0366a18"></a>端正，亦為七寶金銀琉璃、頗梨赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span><a class="t" id="t0366a19"></a>馬瑙等之所挍飾。門觀樓閣臺殿、園池果樹<a class="t" id="t0366a20"></a>及以眾鳥，皆悉具足。其上分級，縱廣二十<a class="t" id="t0366a21"></a>由旬，七重牆壁，乃至諸鳥，各出妙音。諸比<a class="t" id="t0366a22"></a>丘！其下級中，有夜叉住，名曰鉢手；其中級<a class="t" id="t0366a23"></a>中，有諸夜叉，名曰持鬘；其上級中，有諸夜<a class="t" id="t0366a24"></a>叉，名曰常醉。</p>
<p><a class="t-linehead" id="t-linehead0366a24"></a>「諸比丘！須彌山半，四萬二千<a class="t" id="t0366a25"></a>由旬中，有四大天王宮殿。諸比丘！須彌山<a class="t" id="t0366a26"></a>上，有三十三諸天宮殿，帝釋所住；三十三<a class="t" id="t0366a27"></a>天，向上一倍，有夜摩諸天宮殿住；其夜摩<a class="t" id="t0366a28"></a>天，向上一倍，有兜率陀諸天宮殿住；其兜<a class="t" id="t0366a29"></a>率天，向上一倍，有化樂諸天宮殿住；其化<a class="t" id="t0366b01"></a>樂天，向上一倍，有他化自在諸天宮殿住；其<a class="t" id="t0366b02"></a>他化自在天，向上一倍，有梵身諸天宮殿住；<a class="t" id="t0366b03"></a>其他化上、梵身天下，於其中間，有魔波旬諸<a class="t" id="t0366b04"></a>宮殿住；倍梵身上，有光音天；倍光音上，有<a class="t" id="t0366b05"></a>遍淨天；倍遍淨上，有廣果天；倍廣果上，有<a class="t" id="t0366b06"></a>不麤天；廣果天上、不麤天下，其間別有諸<a class="t" id="t0366b07"></a>天宮住，名為無想眾生所居；倍不麤上，有不<a class="t" id="t0366b08"></a>惱天；倍不惱上，有善見天；倍善見上，有善現<a class="t" id="t0366b09"></a>天；倍善現上，則是阿迦尼吒諸天宮殿。諸比<a class="t" id="t0366b10"></a>丘！阿迦尼吒上，更有諸天，名無邊虛空處<a class="t" id="t0366b11"></a>天、無邊識處天、無所有處天、非想非非想<a class="t" id="t0366b12"></a>處天，此等盡名諸天住處。諸比丘！如是之<a class="t" id="t0366b13"></a>處，如是界分，眾生所住。如是眾生，若來若<a class="t" id="t0366b14"></a>去，若生若滅，邊際所極。是世界中，諸眾生<a class="t" id="t0366b15"></a>輩，有生老死墮在如是生道中住，至此不<a class="t" id="t0366b16"></a>過。是故說言娑婆世界無畏剎土。自餘一切<a class="t" id="t0366b17"></a>諸世界中，亦復如是。</p>
<p><a class="t-linehead" id="t-linehead0366b17"></a>「諸比丘！須彌山王北面<a class="t" id="t0366b18"></a>有洲，名欝多囉究留，其地縱廣十千由旬，<a class="t" id="t0366b19"></a>四方正等。而彼人面，還似地形。諸比丘！須<a class="t" id="t0366b20"></a>彌山王東面有洲，名弗婆毘提訶，其地縱<a class="t" id="t0366b21"></a>廣，九千由旬，圓如滿月。彼間人面，還似地<a class="t" id="t0366b22"></a>形。諸比丘！須彌山王西面有洲，名瞿陀尼，<a class="t" id="t0366b23"></a>其地縱廣八千由旬，形如半月。彼諸人面，還<a class="t" id="t0366b24"></a>似地形。諸比丘！須彌山王南面有洲，名閻浮<a class="t" id="t0366b25"></a>提，其地縱廣七千由旬，北廣南狹，狀如車<a class="t" id="t0366b26"></a>箱。其中人面，還似地形。</p>
<p><a class="t-linehead" id="t-linehead0366b26"></a>「諸比丘！須彌山王<a class="t" id="t0366b27"></a>北面，以天金所成，照彼欝多囉究留洲；東<a class="t" id="t0366b28"></a>面以天銀所成，照彼弗婆毘提訶洲；西面以<a class="t" id="t0366b29"></a>天頗梨所成，照彼瞿陀尼洲；南面以天青琉<a class="t" id="t0366c01"></a>璃所成，照此閻浮提洲。</p>
<p><a class="t-linehead" id="t-linehead0366c01"></a>「諸比丘！其欝多囉<a class="t" id="t0366c02"></a>究留洲，有一大樹名菴婆囉，其本縱廣七<a class="t" id="t0366c03"></a>由旬，下入於地二十一由旬，出高百由旬，<a class="t" id="t0366c04"></a>枝葉垂覆五十由旬。諸比丘！其弗婆毘提訶<a class="t" id="t0366c05"></a>洲，有一大樹名迦曇婆，其本縱廣七由旬，<a class="t" id="t0366c06"></a>下入於地二十一由旬，出高百由旬，枝葉<a class="t" id="t0366c07"></a>垂覆五十由旬。諸比丘！瞿陀尼洲，有一大<a class="t" id="t0366c08"></a>樹名鎮頭迦，其本縱廣七由旬，乃至枝葉<a class="t" id="t0366c09"></a>覆五十由旬。而彼樹下，有一石牛，高一由<a class="t" id="t0366c10"></a>旬，以此因緣故，名瞿陀尼洲。諸比丘！此閻<a class="t" id="t0366c11"></a>浮洲，有一大樹名曰閻浮，其本縱廣七<a class="t" id="t0366c12"></a>由旬，乃至枝葉覆五十由旬。而彼樹下，有<a class="t" id="t0366c13"></a>閻浮檀金聚，高二十由旬，以金從於閻浮樹<a class="t" id="t0366c14"></a>下出生，是故名為閻浮檀。閻浮檀金，因此<a class="t" id="t0366c15"></a>得名。</p><a class="t" id="t0366c16"></a>
<p><a class="t-linehead" id="t-linehead0366c16"></a>「諸比丘！諸龍金翅所居之處，有一大樹<a class="t" id="t0366c17"></a>名曰拘吒賒摩利和，其本縱廣七由旬，乃至<a class="t" id="t0366c18"></a>枝葉覆五十由旬。諸比丘！阿修羅處，有<a class="t" id="t0366c19"></a>一大樹名修質多囉波吒羅，其本縱廣七由<a class="t" id="t0366c20"></a>旬，乃至枝葉覆五十由旬。諸比丘！三十三天，<a class="t" id="t0366c21"></a>有一大樹名波利夜多囉瞿比陀囉，其本<a class="t" id="t0366c22"></a>縱廣七由旬，下入於地二十一由旬，出高百<a class="t" id="t0366c23"></a>由旬，枝葉覆五十由旬。</p>
<p><a class="t-linehead" id="t-linehead0366c23"></a>「諸比丘！須彌山下，<a class="t" id="t0366c24"></a>其次有山，名佉提羅迦，高四萬二千由旬，<a class="t" id="t0366c25"></a>上廣亦然，可憙端正，七寶合成，所謂金銀<a class="t" id="t0366c26"></a>琉璃、頗梨赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等。諸比丘！其須<a class="t" id="t0366c27"></a>彌山、佉提羅迦二山中間，廣八萬四千由旬，<a class="t" id="t0366c28"></a>周匝無量。優婆羅、鉢頭摩、拘牟頭、奔荼利<a class="t" id="t0366c29"></a>迦、搔揵地鷄遍覆諸水。諸比丘！次佉提羅<a class="t" id="t0367a01"></a>迦外有山，名伊沙陀羅，高二萬一千由旬，<a class="t" id="t0367a02"></a>上廣亦然，微妙可喜，乃至馬瑙等七寶所<a class="t" id="t0367a03"></a>成。其佉提羅迦、伊沙陀羅二山中間，廣四<a class="t" id="t0367a04"></a>萬二千由旬，周匝無量。優鉢羅、鉢頭摩、拘<a class="t" id="t0367a05"></a>牟頭、奔荼利迦、搔揵地鷄，遍覆諸水。次伊<a class="t" id="t0367a06"></a>沙陀羅外有山，名遊揵陀羅，高一萬二千由<a class="t" id="t0367a07"></a>旬，上廣亦然，可憙微妙，乃至馬瑙等七寶<a class="t" id="t0367a08"></a>所成。其伊沙陀羅、遊揵陀羅二山中間，廣<a class="t" id="t0367a09"></a>二萬一千由旬，周匝無量。優鉢羅、鉢頭摩、<a class="t" id="t0367a10"></a>拘牟陀、奔荼利迦、搔揵地鷄，遍覆諸水。次<a class="t" id="t0367a11"></a>遊揵陀羅外有山，名曰善見，高六千由旬，<a class="t" id="t0367a12"></a>上廣亦然，可憙微妙，乃至馬瑙等七寶所<a class="t" id="t0367a13"></a>成。其遊揵陀羅，去於善見，二山中間，廣一<a class="t" id="t0367a14"></a>萬二千由旬，周匝無量。優鉢羅、鉢頭摩、拘<a class="t" id="t0367a15"></a><span class="corr" title="[拘牟&gt;牟陀] cf.【麗】">牟陀</span>、奔茶利迦、搔揵地鷄，遍覆諸水。次善<a class="t" id="t0367a16"></a>見外有山，名馬半頭，高三千由旬，上廣亦<a class="t" id="t0367a17"></a>然，可憙端正，乃至馬瑙等七寶所成。其善<a class="t" id="t0367a18"></a>見及馬半頭二山中間，廣六千由旬，周匝無<a class="t" id="t0367a19"></a>量。優鉢羅、鉢頭摩、拘牟陀、奔茶利迦、搔<a class="t" id="t0367a20"></a>揵地鷄，遍覆諸水。次馬半頭外有山，名尼<a class="t" id="t0367a21"></a>民陀羅，高一千二百由旬，上廣亦然，可憙<a class="t" id="t0367a22"></a>微妙，乃至馬瑙等七寶所成。馬半頭、尼民<a class="t" id="t0367a23"></a>陀羅，二山中間，廣二千四百由旬，周匝無<a class="t" id="t0367a24"></a>量。優鉢羅、鉢頭摩、拘牟陀、奔茶利迦、搔<a class="t" id="t0367a25"></a>揵地鷄，遍覆諸水。次尼民陀羅外有山，名<a class="t" id="t0367a26"></a>毘那耶迦，高六百由旬，上廣亦然，微妙可<a class="t" id="t0367a27"></a>憙，乃至馬瑙等七寶所成。尼民陀羅、毘那<a class="t" id="t0367a28"></a>耶迦，二山中間，廣一千二百由旬，周匝無<a class="t" id="t0367a29"></a>量。種種雜華，乃至搔揵地鷄，遍覆諸水。次<a class="t" id="t0367b01"></a>毘那耶迦外有山，名斫迦羅<span class="t-note">（隋言輪也）</span>，高三百由<a class="t" id="t0367b02"></a>旬，上廣亦然，微妙可憙，乃至馬瑙等七寶<a class="t" id="t0367b03"></a>所成。其毗那耶迦及斫迦羅，二山中間，廣<a class="t" id="t0367b04"></a>六百由旬，周匝無量。四種雜華，及搔揵地<a class="t" id="t0367b05"></a>雞，遍覆諸水。</p>
<p><a class="t-linehead" id="t-linehead0367b05"></a>「去輪圓山其間不遠，邊有空<a class="t" id="t0367b06"></a>地，青草遍布，即有大海。其大海北有大樹<a class="t" id="t0367b07"></a>王，名曰閻浮樹，身周圍有七由旬，根下入<a class="t" id="t0367b08"></a>地二十一由旬，高百由旬，乃至枝葉四面垂<a class="t" id="t0367b09"></a>覆五十由旬，其邊空地，青草遍布。次有菴<a class="t" id="t0367b10"></a>婆羅樹林、閻浮樹林、多羅樹林、那多樹林，<a class="t" id="t0367b11"></a>各皆縱廣五十由旬，間有空地，生諸青草。<a class="t" id="t0367b12"></a>次有男名樹林、女名樹林、刪陀那林、真陀<a class="t" id="t0367b13"></a>那林，各皆縱廣五十由旬，其邊空地，青草彌<a class="t" id="t0367b14"></a>覆。次有呵梨勒果林、鞞醯勒果林、阿摩勒<a class="t" id="t0367b15"></a>果林，菴婆羅多迦果林，各皆縱廣五十由旬。<a class="t" id="t0367b16"></a>次有可殊羅樹林、毗羅果樹林、婆那婆果<a class="t" id="t0367b17"></a>林、石榴果林，各各縱廣五十由旬。次有烏<a class="t" id="t0367b18"></a>勃林、<span class="gaiji">［木＊柰］<!--gaiji,,1[木＊柰],2&#x3B8F;,3--></span>林、甘蔗林、細竹林、大竹林，各廣<a class="t" id="t0367b19"></a>五十由旬。次有荻林、葦林、割羅林、大割羅<a class="t" id="t0367b20"></a>林、迦奢文陀林，各廣五十由旬。次有阿提<a class="t" id="t0367b21"></a>目多迦華林、瞻婆華林、波吒羅華林、薔薇<a class="t" id="t0367b22"></a>華林，各廣五十由旬，其邊空地，青草遍覆。<a class="t" id="t0367b23"></a>復有諸池，優鉢羅華、鉢頭摩花、拘牟陀華、<a class="t" id="t0367b24"></a>奔茶利迦華等彌覆。復有諸池，毒蛇充滿，<a class="t" id="t0367b25"></a>各廣五十由旬，其間空地，青草遍覆。</p>
<p><a class="t-linehead" id="t-linehead0367b25"></a>「其次<a class="t" id="t0367b26"></a>有海，名烏禪那迦，廣十二由旬，其水清冷，<a class="t" id="t0367b27"></a>味甚甘甜，輕軟澄淨，七重塼壘、七重間錯、<a class="t" id="t0367b28"></a>七重欄楯、七重鈴網，外有七重多羅行樹，<a class="t" id="t0367b29"></a>周匝圍遶，微妙端正，七寶莊飾，乃至馬瑙<a class="t" id="t0367c01"></a>等七寶所成。周遍四方，有諸階道，可<span class="corr" title="[熹&gt;憙]">憙</span>端<a class="t" id="t0367c02"></a>正，亦是七寶金銀琉璃、頗梨赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬<a class="t" id="t0367c03"></a>瑙等所成。復有優鉢羅、鉢頭摩、拘牟陀、奔<a class="t" id="t0367c04"></a>茶利迦華。其華火色，即現火形；有金色者，<a class="t" id="t0367c05"></a>即現金形；有青色者，即現青形；有赤色者，<a class="t" id="t0367c06"></a>即現赤形；有白色者，即現白形；婆無陀色，<a class="t" id="t0367c07"></a>現婆無陀形。華如車輪，根如車軸。華根出<a class="t" id="t0367c08"></a>汁，色白如乳，味甘若蜜。</p>
<p><a class="t-linehead" id="t-linehead0367c08"></a>「諸比丘！烏禪那迦<a class="t" id="t0367c09"></a>海中，有諸轉輪聖王行道，上廣十二由旬。<a class="t" id="t0367c10"></a>諸比丘！閻浮提中，轉輪聖王，出現世時，彼<a class="t" id="t0367c11"></a>諸海道，自然湧現，共水齊平。諸比丘！烏禪<a class="t" id="t0367c12"></a>那迦海，其次有山，名烏禪伽羅。諸比丘！其<a class="t" id="t0367c13"></a>烏禪伽羅山，可憙端正，微妙可觀。所有諸<a class="t" id="t0367c14"></a>樹、諸葉諸華、諸果諸香，及諸異草、種種鳥<a class="t" id="t0367c15"></a>獸，但是世間所出之物，於彼烏禪伽羅山<a class="t" id="t0367c16"></a>中，無不悉有。諸比丘！其烏禪伽羅山，如是<a class="t" id="t0367c17"></a>可憙，端正可觀，汝等應當如是善持。</p>
<p><a class="t-linehead" id="t-linehead0367c17"></a>「諸比<a class="t" id="t0367c18"></a>丘！次烏禪伽羅有山，名曰金脇。諸比丘！金<a class="t" id="t0367c19"></a>脇山中，有八萬窟。彼諸窟中，有八萬龍象<a class="t" id="t0367c20"></a>在中居住，皆悉白色，猶如拘牟頭華；七枝<a class="t" id="t0367c21"></a>拄地，並有神通，乘空而行；其頂赤色，猶如<a class="t" id="t0367c22"></a>因陀羅瞿波迦蟲；皆悉六牙，其牙纖利，雜<a class="t" id="t0367c23"></a>色金填。</p>
<p><a class="t-linehead" id="t-linehead0367c23"></a>「諸比丘！過金脇山有山，名曰雪山，<a class="t" id="t0367c24"></a>高五百由旬，廣厚亦爾，其山微妙，四寶所<a class="t" id="t0367c25"></a>成，金銀琉璃及頗梨等。彼山四角，有四金<a class="t" id="t0367c26"></a>峯挺出，各高二十由旬。於中復有眾寶雜<a class="t" id="t0367c27"></a>峯，高百由旬。彼山頂中，有阿耨達池，阿耨<a class="t" id="t0367c28"></a>達多龍王在中居住。其池縱廣五十由旬，<a class="t" id="t0367c29"></a>其水涼冷，味甘輕美，清淨不濁，七重塼壘、<a class="t" id="t0368a01"></a>七重板砌、七重欄楯、七重鈴網，周匝圍遶，<a class="t" id="t0368a02"></a>可憙端正，乃至馬瑙七寶所成。復有諸花，<a class="t" id="t0368a03"></a>優鉢羅、鉢頭摩、拘牟陀、奔茶利迦華，其華<a class="t" id="t0368a04"></a>雜色，青黃赤白，華如車輪。復有藕根，大如<a class="t" id="t0368a05"></a>車軸，汁白如乳，其味如蜜。</p>
<p><a class="t-linehead" id="t-linehead0368a05"></a>「諸比丘！其阿<a class="t" id="t0368a06"></a>耨達多池中，有阿耨達多龍王宮，其殿五柱，<a class="t" id="t0368a07"></a>微妙可憙。阿耨達多龍王，與其眷屬，在中<a class="t" id="t0368a08"></a>遊戲，受天五欲，具足快樂。諸比丘！阿耨達<a class="t" id="t0368a09"></a>池東有恒河，從象口出，共五百河，流入東<a class="t" id="t0368a10"></a>海；阿耨達池南有辛頭河，從牛口出，共五<a class="t" id="t0368a11"></a>百河，流入南海；阿耨達池西有博叉河，從<a class="t" id="t0368a12"></a>馬口出，共五百河，流入西海；阿耨達池北<a class="t" id="t0368a13"></a>有斯陀河，從師子口出，共五百河，流入北<a class="t" id="t0368a14"></a>海。</p>
<p><a class="t-linehead" id="t-linehead0368a14"></a>「諸比丘！以何因緣，此龍名為阿耨達多<a class="t" id="t0368a15"></a>耶？諸比丘！有三因緣。何等為三？諸比丘！<a class="t" id="t0368a16"></a>閻浮洲中，有諸龍住，唯除阿耨達多龍王，<a class="t" id="t0368a17"></a>其餘諸龍，受快樂時，即有熱沙，墮其身上，<a class="t" id="t0368a18"></a>彼等諸龍，皆失天形色，現蛇形色，彼等諸<a class="t" id="t0368a19"></a>龍，時受斯苦；阿耨達多龍王，無如此事，是<a class="t" id="t0368a20"></a>名第一因緣。諸比丘！閻浮洲中，唯除阿耨<a class="t" id="t0368a21"></a>達多龍王，其餘諸龍，遊戲樂時，有熱風來，<a class="t" id="t0368a22"></a>吹彼等身，即失天色，現蛇形色，有如是苦；<a class="t" id="t0368a23"></a>阿耨達多龍王，無如此事，是名第二因緣。<a class="t" id="t0368a24"></a>諸比丘！閻浮洲中，所有諸龍，遊戲樂時，金<a class="t" id="t0368a25"></a>翅鳥王，飛入其宮，彼等既見金翅鳥王，心<a class="t" id="t0368a26"></a>生恐怖，以恐怖故，即失天色，現蛇形色，具<a class="t" id="t0368a27"></a>受彼苦；阿耨達多龍王不爾，若金翅鳥，生<a class="t" id="t0368a28"></a>如是心：『我今欲入阿耨達多龍王宮殿。』時彼<a class="t" id="t0368a29"></a>金翅，以報劣故即自受苦，不能得入阿耨達<a class="t" id="t0368b01"></a>多龍王宮殿。諸比丘！此是第三因緣，是故<a class="t" id="t0368b02"></a>稱言阿耨達多。</p>
<p><a class="t-linehead" id="t-linehead0368b02"></a>「諸比丘！雪山南面不遠，有<a class="t" id="t0368b03"></a>城名毘舍離。毘舍離北有七黑山，七黑山<a class="t" id="t0368b04"></a>北又有香山。其香山中，無量諸緊那羅，常<a class="t" id="t0368b05"></a>有歌舞音樂之聲。其山多有種種諸樹，其樹<a class="t" id="t0368b06"></a>各出種種香熏，大威德神之所居住。諸比<a class="t" id="t0368b07"></a>丘！彼香山中，有二寶窟：一名雜色、二名善<a class="t" id="t0368b08"></a>雜色。微妙可憙，乃至瑪瑙七寶所成，各皆<a class="t" id="t0368b09"></a>縱廣五十由旬，柔軟滑澤，觸之猶若迦栴<a class="t" id="t0368b10"></a>連提迦衣。諸比丘！其雜色、善雜色二窟之中，<a class="t" id="t0368b11"></a>有一乾闥婆王，名無比喻，共五百緊那羅女，<a class="t" id="t0368b12"></a>在中居住，具受五欲，娛樂遊戲，行住坐臥。</p><a class="t" id="t0368b13"></a>
<p><a class="t-linehead" id="t-linehead0368b13"></a>「諸比丘！雜色、善雜色二窟之北，有大娑羅樹<a class="t" id="t0368b14"></a>王，名為善住，其彼善住娑羅樹王，別有八<a class="t" id="t0368b15"></a>千娑羅樹林，周匝圍遶。時，彼善住娑羅林<a class="t" id="t0368b16"></a>下，有一龍象居住其中，亦名善住。其色純<a class="t" id="t0368b17"></a>白，如拘牟陀花；七枝拄地，騰空而行；頂<a class="t" id="t0368b18"></a>骨隆高，如因陀羅瞿波迦蟲；其頭赤色；具<a class="t" id="t0368b19"></a>足六牙，其牙纖利，復有金沙點於牙上。<a class="t" id="t0368b20"></a>復有八千諸餘龍象，以為眷屬，其色悉白，<a class="t" id="t0368b21"></a>如拘牟陀華，七枝拄地，乃至悉以金莊挍<a class="t" id="t0368b22"></a>牙。其彼善住娑羅樹王林之正北，為於善住<a class="t" id="t0368b23"></a>大龍象王出生一池，名曼陀吉尼，縱廣正等<a class="t" id="t0368b24"></a>五十由旬。其水涼冷甘美，澄清無諸濁穢，<a class="t" id="t0368b25"></a>乃至藕根，大如車軸，破之汁出，色白如乳，<a class="t" id="t0368b26"></a>味甘若蜜。諸比丘！其曼陀吉尼池，周匝更<a class="t" id="t0368b27"></a>有八千諸池，而自圍遶，一一皆如曼陀吉尼<a class="t" id="t0368b28"></a>池。彼八千池，亦復如是。</p>
<p><a class="t-linehead" id="t-linehead0368b28"></a>「諸比丘！其善住龍<a class="t" id="t0368b29"></a>象王意中，若欲入曼陀吉尼池遊戲樂時，爾<a class="t" id="t0368c01"></a>時即念八千眷屬諸龍象輩。時，彼八千諸龍<a class="t" id="t0368c02"></a>象等，亦起是心：『我之善住龍象王，心念我<a class="t" id="t0368c03"></a>等。我等今者當往善住王邊。』諸龍象到已，<a class="t" id="t0368c04"></a>即在善住龍象王前，低頭而住。</p><a class="t" id="t0368c05"></a>
<p><a class="t-linehead" id="t-linehead0368c05"></a>「爾時，善住大龍象王，即便詣向曼陀吉尼池。<a class="t" id="t0368c06"></a>時，彼八千諸龍象等，前後圍遶。彼善住王，<a class="t" id="t0368c07"></a>安庠而行，諸龍象輩，有持白蓋覆其上者；<a class="t" id="t0368c08"></a>又有龍象，以鼻持白摩尼珠拂，拂其上者；<a class="t" id="t0368c09"></a>其前又有諸音樂神，歌舞作倡，在前導者。<a class="t" id="t0368c10"></a>爾時，善住大龍象王到已，即入彼曼陀吉尼<a class="t" id="t0368c11"></a>池中，出沒歡娛，遊戲洗浴，縱心適意，受樂<a class="t" id="t0368c12"></a>而行。中有龍象洗其鼻者；或有龍象摩其牙<a class="t" id="t0368c13"></a>者；或有龍象揩其耳者；或有龍象灌其頭<a class="t" id="t0368c14"></a>者；或有龍象淋其背者；或有龍象摩其脇<a class="t" id="t0368c15"></a>者；或有龍象洗其<span class="gaiji">髀<!--gaiji,髀,1[月＊坒],2&#x43F6;,3--></span>者；或有龍象洗其足者；<a class="t" id="t0368c16"></a>或有龍象浴其尾者；或有龍象鼻拔藕根清<a class="t" id="t0368c17"></a>淨洗已，內於善住龍象口者；或有龍象以鼻<a class="t" id="t0368c18"></a>拔取優鉢羅、鉢頭摩、拘牟陀、奔茶利迦華等，<a class="t" id="t0368c19"></a>繫著善住龍象王頭上者。</p><a class="t" id="t0368c20"></a>
<p><a class="t-linehead" id="t-linehead0368c20"></a>「爾時，善住大龍象王，於彼曼陀吉尼池中，恣<a class="t" id="t0368c21"></a>意隨心，洗浴遊戲，歡娛自在，受快樂已，噉<a class="t" id="t0368c22"></a>諸龍象所與藕根，頭上挍飾優鉢羅等種種<a class="t" id="t0368c23"></a>雜華。莊嚴訖已，從彼池出，上岸傍住。時，<a class="t" id="t0368c24"></a>彼八千諸龍象等，即各散入彼八千池，隨意<a class="t" id="t0368c25"></a>洗浴，遊戲自在，受歡樂已，各皆噉食池內<a class="t" id="t0368c26"></a>藕根，食已頭上即以優鉢羅等種種雜華，<a class="t" id="t0368c27"></a>而自嚴飾。既繫華已，皆悉聚會，集在善住<a class="t" id="t0368c28"></a>龍象王邊，到已周匝四面圍遶。爾時，善住大<a class="t" id="t0368c29"></a>龍象王，與彼八千諸龍象等，前後導從，意<a class="t" id="t0369a01"></a>欲還向善住娑羅樹王之林。善住行時，諸龍<a class="t" id="t0369a02"></a>象輩，或擎白蓋，或有執持白摩尼拂，又有<a class="t" id="t0369a03"></a>諸神，作諸音樂，引前而行。</p><a class="t" id="t0369a04"></a>
<p><a class="t-linehead" id="t-linehead0369a04"></a>「爾時，善住大龍象王，到於善住娑羅大林樹<a class="t" id="t0369a05"></a>王下住，隨意臥起。時，彼八千諸龍象等，亦<a class="t" id="t0369a06"></a>各到彼八千娑羅樹林之下，行住臥起自在<a class="t" id="t0369a07"></a>安樂。時，彼林中有娑羅樹，其本或有周圍六<a class="t" id="t0369a08"></a>尋；有娑羅樹，其本復有周圍七尋八尋，或九<a class="t" id="t0369a09"></a>或十；有娑羅樹，其本周圍十二尋者，其彼<a class="t" id="t0369a10"></a>善住娑羅樹王，其本周圍有十六尋。於彼八<a class="t" id="t0369a11"></a>千娑羅樹林，所有萎黃墮落葉者，即有風來<a class="t" id="t0369a12"></a>吹令外出，不穢其林。彼等八千諸龍象輩，<a class="t" id="t0369a13"></a>所有便利穢汙之時，有諸夜叉，掃除擲却。</p><a class="t" id="t0369a14"></a>
<p><a class="t-linehead" id="t-linehead0369a14"></a>「諸比丘！若閻浮提，有轉輪王出現世時，而<a class="t" id="t0369a15"></a>彼八千諸龍象中，有最小龍象，晨旦日日，<a class="t" id="t0369a16"></a>來至轉輪王前，供給承奉，因爾得名調善<a class="t" id="t0369a17"></a>象王。又其善住龍象大王，或十五日旦起，<a class="t" id="t0369a18"></a>詣向天帝釋邊，天前住立，承奉駈使。諸比<a class="t" id="t0369a19"></a>丘！其彼善住龍象大王，有是神通，有是威<a class="t" id="t0369a20"></a>德。雖復生於畜生之中，是龍輩類，乃有如<a class="t" id="t0369a21"></a>是大威神力。汝等應當如是念持。</p><a class="t" id="t0369a22"></a>
<h2>起世經欝多羅究留洲品第二上</h2><a class="t" id="t0369a23"></a>
<p><a class="t-linehead" id="t-linehead0369a23"></a>「諸比丘！其欝多羅究留洲，有無量山。彼等<a class="t" id="t0369a24"></a>眾山，有種種樹；其樹欝茂，出種種香；其香<a class="t" id="t0369a25"></a>普熏，遍滿彼處。生種種草，皆青紺色，右旋宛<a class="t" id="t0369a26"></a>轉如孔雀毛，香氣猶如婆梨師迦華，觸之柔<a class="t" id="t0369a27"></a>軟如迦旃連提，長可四指，下足則偃舉脚還<a class="t" id="t0369a28"></a>起。有種種樹，樹出種種莖葉華果，種種香熏，<a class="t" id="t0369a29"></a>種種諸鳥，各各自鳴，和雅微妙。彼等諸山，種<a class="t" id="t0369b01"></a>種河流，諸道四散，平順向下，漸漸安流，無<a class="t" id="t0369b02"></a>有波浪，又不速疾；其岸不深，平淺易度；其<a class="t" id="t0369b03"></a>水清淨，眾花覆上，廣半由旬，遍滿而流。彼<a class="t" id="t0369b04"></a>等諸河兩岸，皆有種種樹林，隨水映覆，種<a class="t" id="t0369b05"></a>種香花，青草彌布，多諸雜果，眾鳥皆鳴。又<a class="t" id="t0369b06"></a>彼諸河兩岸，悉有諸妙好船，雜色可憙，並<a class="t" id="t0369b07"></a>是金銀琉璃、頗梨赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等七寶<a class="t" id="t0369b08"></a>所成。</p><a class="t" id="t0369b09"></a>
<p><a class="t-linehead" id="t-linehead0369b09"></a>「諸比丘！其欝多羅究留洲，土地平正，無諸<a class="t" id="t0369b10"></a>荊棘坑坎稠林，亦無屏廁糞穢不淨，及以礓<a class="t" id="t0369b11"></a>石瓦礫等物，純是金銀。不寒不熱，時節調<a class="t" id="t0369b12"></a>和。又其地中，恒常潤澤，青草彌覆，諸雜林<a class="t" id="t0369b13"></a>樹，葉常敷榮，華果成就。諸比丘！其欝多囉<a class="t" id="t0369b14"></a>究留洲中，有諸樹林，名曰安住，其樹皆高<a class="t" id="t0369b15"></a>六拘盧舍，葉<span class="corr" title="[蜜&gt;密] cf.【麗】">密</span>重壘，雨滴不漏，次第相接，<a class="t" id="t0369b16"></a>如草覆舍，彼諸人等，在樹下住。又諸香樹，<a class="t" id="t0369b17"></a>亦高六拘盧舍，或復有高五拘盧舍四三二<a class="t" id="t0369b18"></a>一拘盧舍者，其最小者，猶高半拘盧舍，悉有<a class="t" id="t0369b19"></a>種種葉花與果。彼等諸樹，隨心所出種種香<a class="t" id="t0369b20"></a>氣。復有劫波樹，亦高六拘盧舍，乃至五四<a class="t" id="t0369b21"></a>三二一拘盧舍者，如是最小，高半拘盧舍，<a class="t" id="t0369b22"></a>悉有種種葉花與果。從彼果邊，自然而出種<a class="t" id="t0369b23"></a>種雜衣，懸在樹間。又有種種瓔珞之樹，其樹<a class="t" id="t0369b24"></a>亦高六拘盧舍，乃至五四三二一拘盧舍者，<a class="t" id="t0369b25"></a>如是最小，半拘盧舍，悉有種種葉華與果。彼<a class="t" id="t0369b26"></a>等諸果，隨心而出種種瓔珞，懸垂而住。又<a class="t" id="t0369b27"></a>諸鬘樹，其樹亦高六拘盧舍，乃至五四三二<a class="t" id="t0369b28"></a>一拘盧舍者，如是最小，半拘盧舍，亦有種<a class="t" id="t0369b29"></a>種葉花與果。彼等諸果，隨心而出種種鬘<a class="t" id="t0369c01"></a>形，懸著於樹。又諸器樹，其樹亦高六拘盧<a class="t" id="t0369c02"></a>舍，乃至五四三二一拘盧舍者，如是最小，<a class="t" id="t0369c03"></a>半拘盧舍，亦有種種葉華與果。其彼等果，<a class="t" id="t0369c04"></a>隨心而出種種器形，懸樹而住。又有種種眾<a class="t" id="t0369c05"></a>雜果樹，其樹亦高六拘盧舍，乃至五四三二<a class="t" id="t0369c06"></a>一拘盧舍者，如是最小，半拘盧舍，皆有種<a class="t" id="t0369c07"></a>種葉花與果。彼等諸果，隨心而出種種眾<a class="t" id="t0369c08"></a>果，在於樹上。其次又有音樂之樹，其樹亦<a class="t" id="t0369c09"></a>高六拘盧舍，乃至五四三二一拘盧舍者，如<a class="t" id="t0369c10"></a>是最小，半拘盧舍，亦有種種葉花與果。彼<a class="t" id="t0369c11"></a>等諸果，隨心而出眾音樂形，懸在樹間。其<a class="t" id="t0369c12"></a>地又有不因耕種自然粳米，清潔白淨，不為<a class="t" id="t0369c13"></a>皮糩之所結裹。若欲成熟，是時自有諸敦持<a class="t" id="t0369c14"></a>果而作鐺釜，有諸火珠，不假薪然而自出<a class="t" id="t0369c15"></a>焰。所欲作事種種成熟，諸飯食已，珠焰自<a class="t" id="t0369c16"></a>息，更不熾然。</p>
<p><a class="t-linehead" id="t-linehead0369c16"></a>「諸比丘！其欝多囉究留洲，周<a class="t" id="t0369c17"></a>匝四面，而有四池，其池名曰阿耨達多，各<a class="t" id="t0369c18"></a>各縱廣五十由旬，其水清涼，甜美輕軟，香潔<a class="t" id="t0369c19"></a>不濁，七重塼壘、七重板砌、七重欄楯，周匝<a class="t" id="t0369c20"></a>圍遶，七重鈴網，復有七重多羅行樹，周迴<a class="t" id="t0369c21"></a>圍繞，雜色可憙，皆以金銀琉璃、頗梨赤真珠、<a class="t" id="t0369c22"></a>車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等七寶所成。其池四方，各有階<a class="t" id="t0369c23"></a>道，雜色可憙，乃至馬瑙七寶所成。有諸雜<a class="t" id="t0369c24"></a>花，優鉢羅、鉢頭摩、拘牟陀、奔茶利迦等，<a class="t" id="t0369c25"></a>青黃赤白及縹色等。其華圓廣，大如車輪，<a class="t" id="t0369c26"></a>香氣氛氳，微妙最極。有諸藕根，大如車軸，<a class="t" id="t0369c27"></a>破之汁出，其色如乳，食之甘美，味甜如蜜。</p><a class="t" id="t0369c28"></a>
<p><a class="t-linehead" id="t-linehead0369c28"></a>「諸比丘！彼阿耨達多池四面，復有四大河<a class="t" id="t0369c29"></a>水，隨順而下，正直而流，無有波浪，不疾不<a class="t" id="t0370a01"></a>遲；其岸不高，平淺易入；水不奔逸，雜華彌<a class="t" id="t0370a02"></a>覆，廣一由旬。彼等諸河兩岸，復有種種樹<a class="t" id="t0370a03"></a>林，交雜映覆。復出種種眾妙香熏，種種草<a class="t" id="t0370a04"></a>生，青色柔軟，右旋宛轉，略說乃至，高如四<a class="t" id="t0370a05"></a>指，脚下隨下，步舉還平，及諸鳥等，種種音<a class="t" id="t0370a06"></a>聲。其河兩岸，又有諸船，雜色可憙，乃至車<a class="t" id="t0370a07"></a><span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶之所合成，觸之柔軟，如迦旃隣<a class="t" id="t0370a08"></a>提迦衣。</p><a class="t" id="t0370a09"></a>
<p><a class="t-linehead" id="t-linehead0370a09"></a>「諸比丘！其欝多囉究留洲，恒常夜半，從彼<a class="t" id="t0370a10"></a>阿耨達多四池之中，起大密雲，周匝遍覆欝<a class="t" id="t0370a11"></a>多囉究留洲及諸山海，悉遍布已，然後乃<a class="t" id="t0370a12"></a>雨八功德水，猶如搆捋牸牛乳頃，所下之<a class="t" id="t0370a13"></a>雨，如四指深，更不傍流。當下之處，即沒地<a class="t" id="t0370a14"></a>中。還彼半夜，雨止雲除，上虛空中，悉皆清<a class="t" id="t0370a15"></a>淨。從海起風吹於涼冷，柔軟甘澤調適，觸<a class="t" id="t0370a16"></a>之安樂，潤彼欝多囉究留洲，普令悅澤，肥<a class="t" id="t0370a17"></a>膩滋濃。如巧鬘師、鬘師弟子，作鬘成已，以<a class="t" id="t0370a18"></a>水細灑，灑已彼鬘，光澤鮮明。如是如是，諸<a class="t" id="t0370a19"></a>比丘！彼欝多囉究留洲，其地恒常悅澤肥膩。<a class="t" id="t0370a20"></a>譬如有人以油酥塗，彼地潤澤亦復如是。諸<a class="t" id="t0370a21"></a>比丘！彼欝多囉究留洲，復有一池，名為善<a class="t" id="t0370a22"></a>現，其池縱廣一百由旬，涼冷柔軟，清淨無<a class="t" id="t0370a23"></a>濁，七寶塼砌，略說乃至味甜如蜜。</p>
<p><a class="t-linehead" id="t-linehead0370a23"></a>「諸比丘！<a class="t" id="t0370a24"></a>其善現池東面有苑，還名善現，其苑縱廣<a class="t" id="t0370a25"></a>一百由旬，七重欄楯、七重鈴網、七重多<a class="t" id="t0370a26"></a>羅行樹，周匝圍遶，雜色可憙，七寶所成，乃<a class="t" id="t0370a27"></a>至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>及馬瑙等。一一方面，各有諸門，而<a class="t" id="t0370a28"></a>彼等門，悉有却敵，雜色可憙，七寶所成，乃<a class="t" id="t0370a29"></a>至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>及馬瑙等。諸比丘！彼善現苑，平正端<a class="t" id="t0370b01"></a>嚴，無諸荊棘丘陵坑坎，亦無屏廁礓石瓦<a class="t" id="t0370b02"></a>礫諸雜穢等，多有金銀，不寒不熱，節氣調<a class="t" id="t0370b03"></a>和，常有泉流，四面彌滿。樹葉敷榮，華果成<a class="t" id="t0370b04"></a>就，種種香熏。種種眾鳥，常出妙音，鳴聲和<a class="t" id="t0370b05"></a>雅。復有諸草，青色右旋，柔軟細滑，猶孔雀<a class="t" id="t0370b06"></a>毛，常有香氣。彼婆利師華，觸之猶如迦旃<a class="t" id="t0370b07"></a>隣提衣，足蹈之時，隨脚上下。復有諸樹，其<a class="t" id="t0370b08"></a>樹多有種種根莖葉華及果，各出種種香氣<a class="t" id="t0370b09"></a>普熏。</p>
<p><a class="t-linehead" id="t-linehead0370b09"></a>「諸比丘！彼善現苑，復有諸樹，名為安<a class="t" id="t0370b10"></a>住。其樹出高六拘盧舍，其樹葉密雨不能<a class="t" id="t0370b11"></a>漏，樹葉接連如草覆舍，彼諸人輩，多在其<a class="t" id="t0370b12"></a>下居住止宿。有諸香樹、諸劫波樹、諸瓔珞<a class="t" id="t0370b13"></a>樹，又諸鬘樹、諸器物樹、諸果樹等，又有自<a class="t" id="t0370b14"></a>然清淨粳米成熟之飯。諸比丘！彼善現苑，<a class="t" id="t0370b15"></a>無我無主，無守護者。其欝多囉究留人輩，<a class="t" id="t0370b16"></a>入善現苑，入已遊戲，受種種樂，隨意欲行。<a class="t" id="t0370b17"></a>或於東門南西北門入其中已，遊戲澡浴，<a class="t" id="t0370b18"></a>受樂而行，隨心欲行，去處即去。</p><a class="t" id="t0370b19"></a>
<p><a class="t-linehead" id="t-linehead0370b19"></a>「諸比丘！其善現池，為欝多囉究留人輩，南<a class="t" id="t0370b20"></a>邊有苑，名曰普賢，其苑縱廣一百由旬，七<a class="t" id="t0370b21"></a>重欄楯，周匝圍遶。諸比丘！其普賢苑，無守<a class="t" id="t0370b22"></a>護者。唯欝多囉究留人輩，欲入普賢苑中，<a class="t" id="t0370b23"></a>澡浴遊戲受樂，彼等從東門南西北門入已，<a class="t" id="t0370b24"></a>澡浴遊戲受樂已，隨心欲去處即去。</p><a class="t" id="t0370b25"></a>
<p><a class="t-linehead" id="t-linehead0370b25"></a>「諸比丘！其善現池，為欝多囉究留人輩，西<a class="t" id="t0370b26"></a>邊有苑，名曰善華，其苑縱廣一百由旬，七<a class="t" id="t0370b27"></a>重欄楯，周匝圍遶，略說乃至，如善現苑等無<a class="t" id="t0370b28"></a>有異，亦復無有守護之者。唯欝多囉究留<a class="t" id="t0370b29"></a>人輩，欲入善華苑澡浴遊戲受樂，即從東<a class="t" id="t0370c01"></a>門南西北門入已，澡浴遊戲受樂已，隨欲去<a class="t" id="t0370c02"></a>處即去。</p>
<p><a class="t-linehead" id="t-linehead0370c02"></a>「諸比丘！其善現池北邊有苑，名曰<a class="t" id="t0370c03"></a>喜樂，縱廣正等一百由旬，乃至無守護者。<a class="t" id="t0370c04"></a>其欝多囉究留人輩，欲入喜樂苑澡浴遊戲<a class="t" id="t0370c05"></a>受樂，即從東門南西北門入，澡浴遊戲受<a class="t" id="t0370c06"></a>樂已，隨欲去處即去，略說如前善現苑等。</p><a class="t" id="t0370c07"></a>
<p><a class="t-linehead" id="t-linehead0370c07"></a>「諸比丘！其善現苑，接善現池東邊有大河，<a class="t" id="t0370c08"></a>名易入道，漸次下流，無有波浪，又不速疾，<a class="t" id="t0370c09"></a>雜華覆流，廣二由旬半。諸比丘！其易入道<a class="t" id="t0370c10"></a>河兩岸，有種種樹覆、種種香<span class="corr" title="[薰&gt;熏] cf.【麗】">熏</span>、種種草生，<a class="t" id="t0370c11"></a>略說乃至，觸者柔軟，如迦栴隣提迦衣，足<a class="t" id="t0370c12"></a>蹈之時，四指下伏，舉足之時，還四指起。有<a class="t" id="t0370c13"></a>種種樹，及種種葉華果具足，種種香熏，有<a class="t" id="t0370c14"></a>種種鳥，各各自鳴。其易入道河兩岸，有諸<a class="t" id="t0370c15"></a>妙船，雜色可憙，七寶所成，金銀琉璃、頗梨赤<a class="t" id="t0370c16"></a>真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等，莊嚴挍飾。</p><a class="t" id="t0370c17"></a>
<p><a class="t-linehead" id="t-linehead0370c17"></a>「諸比丘！其善現池南，為欝多囉究留人輩，<a class="t" id="t0370c18"></a>有大河流，名曰善體，漸次下流，略說猶如<a class="t" id="t0370c19"></a>易入道河。此處所有種種，如彼無異，乃至諸<a class="t" id="t0370c20"></a>船，雜色所成，柔軟猶如迦栴隣提迦衣。諸<a class="t" id="t0370c21"></a>比丘！其善現池西，為欝多囉究留人輩，有<a class="t" id="t0370c22"></a>大河流，名曰如車，乃至略說，漸次而下。諸<a class="t" id="t0370c23"></a>比丘！其善現池北，為欝多囉究留人輩，有<a class="t" id="t0370c24"></a>大河流，名曰威主，漸次而下，略說乃至，兩<a class="t" id="t0370c25"></a>岸有船，七寶莊飾，柔軟猶如迦旃隣提迦<a class="t" id="t0370c26"></a>衣。」</p>
<p><a class="t-linehead" id="t-linehead0370c26"></a>其間有欝陀那伽他：</p><a class="t" id="t0370c27"></a><blockquote class="gatha">
<p>善現普賢等，　　善花及喜樂，<a class="t" id="t0370c28"></a><br>
易入并善體，　　如車威主河。</p>
</blockquote><a class="t" id="t0370c29"></a>
<p><a class="t-linehead" id="t-linehead0370c29"></a>「諸比丘！其欝多囉究留人輩，欲入易入道、<a class="t" id="t0371a01"></a>善體、如車及威主等河中，澡浴遊戲受諸樂<a class="t" id="t0371a02"></a>時，即皆至彼河之兩岸，各脫衣裳，置於<a class="t" id="t0371a03"></a>岸邊；欲入水故，坐於舡上，乘向水中，澡<a class="t" id="t0371a04"></a>浴身體，遊戲受樂；彼等誰最在前出者，即<a class="t" id="t0371a05"></a>取上衣自恣著已，隨意而去，亦不專求，自<a class="t" id="t0371a06"></a>許本衣。何以故？彼欝多囉究留人輩，無我<a class="t" id="t0371a07"></a>我所，無守護者。又復彼等詣向香樹，到香<a class="t" id="t0371a08"></a>樹已，是時香樹為彼等故，樹枝垂下，為彼<a class="t" id="t0371a09"></a>諸人，香樹即出種種妙香，令手擥及。時，彼等<a class="t" id="t0371a10"></a>人於彼樹取種種眾香，用塗身已，復各詣<a class="t" id="t0371a11"></a>向劫波樹下。到已，其樹亦復如前，樹枝垂下，<a class="t" id="t0371a12"></a>出種種衣，令彼諸人手所擥及。彼諸人輩，於<a class="t" id="t0371a13"></a>彼樹取種種妙衣，取已而著，著已轉向諸瓔<a class="t" id="t0371a14"></a>珞樹。到彼樹已，為諸人輩，彼瓔珞樹枝亦<a class="t" id="t0371a15"></a>垂下，為彼等故，彼瓔珞樹，如前樹出種種<a class="t" id="t0371a16"></a>瓔珞，手所擥及。彼諸人輩，於彼樹取種種<a class="t" id="t0371a17"></a>瓔珞，繫著身已，詣向鬘樹。到鬘樹已，<a class="t" id="t0371a18"></a>為彼等故，彼鬘樹枝亦自垂下。時彼鬘樹出<a class="t" id="t0371a19"></a>種種鬘，令彼等人手所擥及。既於彼樹取種<a class="t" id="t0371a20"></a>種鬘，繫著頭已，詣向器樹。到器樹已，器樹為<a class="t" id="t0371a21"></a>彼枝亦垂下，手所擥及，隨所欲器即取持用，<a class="t" id="t0371a22"></a>詣向果樹。到果樹已，為彼等故，果樹枝垂，<a class="t" id="t0371a23"></a>為彼等故，彼之果樹出種種果，手所擥及，彼<a class="t" id="t0371a24"></a>等人輩，於彼樹下，隨所欲果稱意而取。取<a class="t" id="t0371a25"></a>已或有食其果者，或有搦取其汁而飲之者。<a class="t" id="t0371a26"></a>食飲訖已，詣向音樂樹林。到彼林已，為彼<a class="t" id="t0371a27"></a>等故，彼音樂林枝亦垂下，為彼等出諸音樂<a class="t" id="t0371a28"></a>器，手所擥及。彼等人輩，於彼樹間，各隨所<a class="t" id="t0371a29"></a>須，眾音樂器取已執持，其形微妙，其音和<a class="t" id="t0371b01"></a>雅，欲彈則彈，欲舞則舞，欲歌則歌。如是受<a class="t" id="t0371b02"></a>樂種種訖已，各隨所之，欲去則去。」</p><a class="t" id="t0371b03"></a>
<p class="endsutta"><span class="t-juanname">起世因本經卷第一</span></p><a class="t" id="t0371b04"></a><div class="w"><div>
<p><a class="t-linehead" id="t-linehead0371b04"></a>此經宋藏題為起世經，闍那崛多共達摩<a class="t" id="t0371b05"></a>笈多譯，進之為前經編入澄函，而丹藏題<a class="t" id="t0371b06"></a>為起世因本經，達摩笈多譯，却之為後<a class="t" id="t0371b07"></a>經。今撿《開元錄》，丹藏為正，故題加「因本」二<a class="t" id="t0371b08"></a>字，譯除闍那崛多，却之為後經，為取函<a class="t" id="t0371b09"></a>焉。</p></div></div>　<a class="t" id="t0371b10"></a><a class="t" id="t0371b11"></a><a class="t" id="t0371b12"></a>
<p class="suttainfo"><span class="t-juanname">起世因本經卷第二</span><br><a class="t" id="t0371b13"></a><a class="t" id="t0371b14"></a>
<span class="t-byline">隋天竺沙門達摩笈多譯</span></p><a class="t" id="t0371b15"></a><h2>欝多囉究留品下</h2><a class="t" id="t0371b16"></a>
<p><a class="t-linehead" id="t-linehead0371b16"></a>「諸比丘！其欝多囉究留人輩，頭髮青色，垂<a class="t" id="t0371b17"></a>長八指，其人一色一形一像，無有別色可<a class="t" id="t0371b18"></a>知其異。諸比丘！欝多囉究留人輩，不全露<a class="t" id="t0371b19"></a>形，不半露形，無有適莫，齒皆平密，不踈不<a class="t" id="t0371b20"></a>缺，善好潔白，猶如珂貝，明淨可憙。諸比<a class="t" id="t0371b21"></a>丘！欝多囉究留人輩，若有飢渴須食飲時，<a class="t" id="t0371b22"></a>彼等即取，不曾耕種自然粳米，清淨潔白<a class="t" id="t0371b23"></a>無有糠糩。取已擲置敦持果中，置已即將<a class="t" id="t0371b24"></a>火珠置底。而彼火珠，眾生福力，自然出焰，<a class="t" id="t0371b25"></a>飯食熟已，焰還即滅。彼等人輩，欲食飯者，<a class="t" id="t0371b26"></a>即坐座上。於彼時中，東西南北來欲食者，<a class="t" id="t0371b27"></a>為彼人等設於飯食，飯終不盡，乃至彼等<a class="t" id="t0371b28"></a>施飯食人坐而不起，彼之飯食則常盈滿。<a class="t" id="t0371b29"></a>彼等食彼自然粳米成熟之飯，無有糠糩，清<a class="t" id="t0371c01"></a>淨香美不假羹臛，眾味具足白如花聚，其色<a class="t" id="t0371c02"></a>猶如天酥陀味。彼等人輩，食是食時，身<a class="t" id="t0371c03"></a>分充盈，無有缺減，無老無變，湛然不動，乃<a class="t" id="t0371c04"></a>至彼食，資益彼等，色力安樂，辯才具足。</p><a class="t" id="t0371c05"></a>
<p><a class="t-linehead" id="t-linehead0371c05"></a>「諸比丘！其欝多囉究留人輩，若有欲於諸婦<a class="t" id="t0371c06"></a>女邊，生染著心，意相向者，彼即觀看彼之<a class="t" id="t0371c07"></a>婦女，而彼婦女，即便隨逐彼人而行，至於<a class="t" id="t0371c08"></a>樹下。若彼婦女，是彼人母，或復是姨、是姉<a class="t" id="t0371c09"></a>妹等，為彼等故，彼之樹林枝不垂下，其葉<a class="t" id="t0371c10"></a>即時萎黃枯落，各不相覆，亦不出華，亦無<a class="t" id="t0371c11"></a>床敷；若非是母，亦非是姨，非是姉妹，彼諸<a class="t" id="t0371c12"></a>樹木即便垂覆，枝葉欝茂，樹枝各各共相<a class="t" id="t0371c13"></a>蔭映，眾華鮮榮，亦為彼人，出百千種床敷<a class="t" id="t0371c14"></a>臥具，彼等相將入於彼處，歡娛受樂，隨意<a class="t" id="t0371c15"></a>所作。</p><a class="t" id="t0371c16"></a>
<p><a class="t-linehead" id="t-linehead0371c16"></a>「諸比丘！其欝多囉究留人輩，住胎七日，至<a class="t" id="t0371c17"></a>第八日，而彼婦人即便產生。其產既訖，若男<a class="t" id="t0371c18"></a>若女，即將彼子安置坐於四衢道中，捨之而<a class="t" id="t0371c19"></a>去。時，彼所有東西南北人輩來者，彼等諸<a class="t" id="t0371c20"></a>人，為欲養育彼男女故，各將手指，內於彼<a class="t" id="t0371c21"></a>等男女口中，彼等指頭，出好甘乳，與彼男<a class="t" id="t0371c22"></a>女，飲已得活。如是七日，彼等男女，還成就<a class="t" id="t0371c23"></a>彼一種身量，如彼人輩等無殊異。若是男<a class="t" id="t0371c24"></a>子，即隨男伴，相逐而行。若是女人，即隨婦<a class="t" id="t0371c25"></a>女，徒伴而去。</p><a class="t" id="t0371c26"></a>
<p><a class="t-linehead" id="t-linehead0371c26"></a>「諸比丘！其欝多囉究留人輩，壽命一定，無<a class="t" id="t0371c27"></a>有中夭，若命終時，即便上生。復次於中，何<a class="t" id="t0371c28"></a>因緣故，其欝多囉究留人輩，得定壽命，命<a class="t" id="t0371c29"></a>終已後，皆向上者？諸比丘！世有一人，專作<a class="t" id="t0372a01"></a>殺生、盜他財物、邪婬、妄語、兩舌、惡口，及綺<a class="t" id="t0372a02"></a>語等，貪瞋邪見；以是因緣，身壞命終，當墮<a class="t" id="t0372a03"></a>惡道在地獄中。復有一人，不曾殺生、不盜<a class="t" id="t0372a04"></a>他物、不行邪婬，又不妄語、不兩舌、不綺語、<a class="t" id="t0372a05"></a>不惡口，不貪不瞋，又不邪見；以是因緣，身<a class="t" id="t0372a06"></a>壞命終，趣向善道，生人天中。復何因緣，向<a class="t" id="t0372a07"></a>下生者？以其殺生及邪見等。向上生者，以<a class="t" id="t0372a08"></a>不殺生及正見等。復有一人，作如是念：『我<a class="t" id="t0372a09"></a>於今者，應行十善。』是因緣故，身壞當生欝<a class="t" id="t0372a10"></a>多囉究留人中。彼中生已，住一千年，不增<a class="t" id="t0372a11"></a>不減。彼作如是諸善願已，行十善業，身壞<a class="t" id="t0372a12"></a>當生欝多囉究留中，彼於彼處，其壽命住<a class="t" id="t0372a13"></a>滿一千年，不增減也。諸比丘！此因緣故，其<a class="t" id="t0372a14"></a>欝多囉究留人，得定壽命。</p><a class="t" id="t0372a15"></a>
<p><a class="t-linehead" id="t-linehead0372a15"></a>「諸比丘！何因緣，向於上生？諸比丘！閻浮洲<a class="t" id="t0372a16"></a>人，於他邊受十善業已，身壞當生欝多囉究<a class="t" id="t0372a17"></a>留人中。其欝多囉究留人輩，若其舊有具足<a class="t" id="t0372a18"></a>十善業，如法行已，身壞皆當向上善處諸<a class="t" id="t0372a19"></a>天中生。諸比丘！此因此緣，其欝多囉究留<a class="t" id="t0372a20"></a>人輩，向上勝處。諸比丘！其欝多囉究留人<a class="t" id="t0372a21"></a>輩，若其壽命終盡之時，彼無有人憂愁啼<a class="t" id="t0372a22"></a>哭，唯莊嚴已，棄置四大衢道之中，捨已而去。</p><a class="t" id="t0372a23"></a>
<p><a class="t-linehead" id="t-linehead0372a23"></a>「諸比丘！其欝多囉究留人輩，有如是法。若<a class="t" id="t0372a24"></a>彼眾生，壽命盡已，應時即有一鳥飛來，其<a class="t" id="t0372a25"></a>鳥名曰優禪伽摩<span class="t-note">（隋言高行）</span>。爾時，彼鳥優禪伽摩，<a class="t" id="t0372a26"></a>從大山谷迅疾飛來，即銜其髮，將彼死屍擲<a class="t" id="t0372a27"></a>置餘洲。何以故？以欝多囉究留人輩業清淨<a class="t" id="t0372a28"></a>故，欲意憙故，不令風吹彼臭穢氣。諸比丘！<a class="t" id="t0372a29"></a>其欝多囉究留人輩，若欲大小便利之時，為<a class="t" id="t0372b01"></a>彼人故，彼地開裂，出已還合。何以故？其欝<a class="t" id="t0372b02"></a>多囉究留人輩，欲清淨故，欲意憙故。復次，<a class="t" id="t0372b03"></a>於中有何因緣，說彼名曰欝多囉究留洲？諸<a class="t" id="t0372b04"></a>比丘！其欝多囉究留洲，於四天下，比餘三<a class="t" id="t0372b05"></a>洲，最上最妙最勝，彼故說欝多囉究留洲，<a class="t" id="t0372b06"></a>為欝多囉究留洲也<span class="t-note">（欝多囉究留隋言上作）</span>。</p><a class="t" id="t0372b07"></a>
<h2>起世經轉輪王品第三</h2><a class="t" id="t0372b08"></a>
<p><a class="t-linehead" id="t-linehead0372b08"></a>「諸比丘！閻浮洲內，若轉輪王出現世時，此<a class="t" id="t0372b09"></a>閻浮提，自然而有七寶具足，其轉輪王，復<a class="t" id="t0372b10"></a>有四種神通德力。云何七寶？一金輪寶、二<a class="t" id="t0372b11"></a>白象寶、三紺馬寶、四神珠寶、五玉女寶、六<a class="t" id="t0372b12"></a>藏主寶、七兵將寶，是為七寶。諸比丘！云<a class="t" id="t0372b13"></a>何轉輪聖王輪寶具足？諸比丘！其轉輪王，<a class="t" id="t0372b14"></a>出閻浮提，以水灌頂，為察帝利。於彼逋沙<a class="t" id="t0372b15"></a>他<span class="t-note">（隋言齋日）</span>十五日月圓滿時，洗沐頭髮，著不擣<a class="t" id="t0372b16"></a>白疊，垂髮下向，飾以摩尼及諸瓔珞，在樓<a class="t" id="t0372b17"></a>閣上，親屬諸臣，前後圍遶。是時，王前自然<a class="t" id="t0372b18"></a>而有天金輪寶，千輻轂輞，諸相滿足，自然<a class="t" id="t0372b19"></a>來應，非工匠成，輪徑七肘。爾時，灌頂察帝<a class="t" id="t0372b20"></a>利轉輪王，作如是念：『我昔曾聞如是言說：<a class="t" id="t0372b21"></a>「若有灌頂察帝利王，於彼逋沙他十五日滿<a class="t" id="t0372b22"></a>月正圓時，洗沐頭已，身著不擣白疊之衣，服<a class="t" id="t0372b23"></a>諸瓔珞，在樓閣上，親屬諸臣，前後圍遶。是時，<a class="t" id="t0372b24"></a>王前自然而有天金輪寶，千輻轂輞，諸相<a class="t" id="t0372b25"></a>滿足，自然來應，非工匠成，皆是金色，輪徑<a class="t" id="t0372b26"></a>七肘。有是瑞時，彼則成就轉輪王德。」我今<a class="t" id="t0372b27"></a>定應是轉輪王。』</p><a class="t" id="t0372b28"></a>
<p><a class="t-linehead" id="t-linehead0372b28"></a>「爾時，灌頂察帝利轉輪王，欲得試彼天輪寶<a class="t" id="t0372b29"></a>故，即令嚴備四種分力身兵，所謂象身、馬身、<a class="t" id="t0372c01"></a>車身、步身。四種分力身嚴備已，即時詣向天<a class="t" id="t0372c02"></a>金輪邊，到已偏露右臂，在於金輪前，右膝<a class="t" id="t0372c03"></a>著地，以右手捫彼天輪寶，作如是言：『謂天<a class="t" id="t0372c04"></a>輪寶，我今若是轉輪王者，未降伏地為我降<a class="t" id="t0372c05"></a>伏。』其天輪寶，應時便轉，為欲降伏諸未伏<a class="t" id="t0372c06"></a>故。諸比丘。是時，灌頂察帝利王，既見彼天<a class="t" id="t0372c07"></a>輪寶轉已，其轉輪王，即便嚴駕向東方行，<a class="t" id="t0372c08"></a>彼天輪寶，及四種分象馬身兵，一時皆從。<a class="t" id="t0372c09"></a>諸比丘！其輪寶前<span class="corr" title="[後&gt;] cf.【麗】"></span>，復有四大天身而行，<a class="t" id="t0372c10"></a>其天輪寶所到他方住止之處，其轉輪王<a class="t" id="t0372c11"></a>及四分力象馬身兵，皆於彼中停住止宿。</p><a class="t" id="t0372c12"></a>
<p><a class="t-linehead" id="t-linehead0372c12"></a>「爾時，東方所有一切諸國王等，各取金器盛<a class="t" id="t0372c13"></a>滿銀粟，或以銀器盛滿金粟，如是具已，皆<a class="t" id="t0372c14"></a>前詣向轉輪王所，到已啟白轉輪王言：『大王<a class="t" id="t0372c15"></a>善來！此是天物，東方人民，豐熟安樂，無怖<a class="t" id="t0372c16"></a>無畏，多有人民，甚可愛樂。唯願大天，垂哀<a class="t" id="t0372c17"></a>受取，憐愍我等微細諸王。我等今日，承奉<a class="t" id="t0372c18"></a>天王，一無有二。』時，轉輪王告諸王言：『汝等<a class="t" id="t0372c19"></a>誠心，若能爾者，汝等各各於自境界如法<a class="t" id="t0372c20"></a>治化，莫令國土有不如法。所以者何？汝等<a class="t" id="t0372c21"></a>若令我之國內有諸非法惡行顯現，我當治<a class="t" id="t0372c22"></a>汝。今教汝等，當斷殺生，教人不殺，不與<a class="t" id="t0372c23"></a>勿取，邪婬妄語，乃至邪見，皆不應為。若汝<a class="t" id="t0372c24"></a>等輩，斷於殺生，教人不殺，不與勿取，不行<a class="t" id="t0372c25"></a>邪婬，實語正見者，我即當知，汝等諸王，國<a class="t" id="t0372c26"></a>土降伏。』</p><a class="t" id="t0372c27"></a>
<p><a class="t-linehead" id="t-linehead0372c27"></a>「爾時，東方諸國王等，聞彼轉輪王如是勅已，<a class="t" id="t0372c28"></a>一時同受十善業行，受已遵承，各各國土，<a class="t" id="t0372c29"></a>如法治化。是轉輪王，自在力故，所向之處，<a class="t" id="t0373a01"></a>輪寶隨行。時，彼聖王天金輪寶，如是降伏東<a class="t" id="t0373a02"></a>方國已，達東海岸，周遍而迴。次第歷到南<a class="t" id="t0373a03"></a>方西方乃至北方，依於古昔轉輪王道，引導<a class="t" id="t0373a04"></a>而行。其轉輪王及四兵身，相次行時，而彼<a class="t" id="t0373a05"></a>在先天輪寶前，復有四大天身而行。時，此輪<a class="t" id="t0373a06"></a>寶所住之處，於彼方面，其轉輪王及四種兵，<a class="t" id="t0373a07"></a>即便停宿。</p><a class="t" id="t0373a08"></a>
<p><a class="t-linehead" id="t-linehead0373a08"></a>「爾時，北方所有一切諸國王等，亦各齎持天<a class="t" id="t0373a09"></a>真金器，盛滿銀粟，天真銀器盛滿金粟，俱<a class="t" id="t0373a10"></a>來詣向轉輪王所，到已長跪，作如是言：『善<a class="t" id="t0373a11"></a>哉天來！善哉天來！我等北方，蒙天王故，人<a class="t" id="t0373a12"></a>民熾盛，豐熟安隱，無諸怖畏，甚可愛樂。天<a class="t" id="t0373a13"></a>留治化，我等隨順。』其轉輪王，即便勅言：『若<a class="t" id="t0373a14"></a>能然者，汝等各各治化自境，一依教令，勿<a class="t" id="t0373a15"></a>不如法。所以者何？勿令我境有非法人及惡<a class="t" id="t0373a16"></a>行者。又復汝等，莫作殺生，教人不殺，不與<a class="t" id="t0373a17"></a>勿取，邪婬妄語，乃至邪見，汝等當斷。若離<a class="t" id="t0373a18"></a>殺生，乃至若當行於正見，能如是者，我即<a class="t" id="t0373a19"></a>當知，汝等國土，善已降伏。』其諸王等，同共<a class="t" id="t0373a20"></a>啟白轉輪王言：『如天教勅，我當奉行。』</p><a class="t" id="t0373a21"></a>
<p><a class="t-linehead" id="t-linehead0373a21"></a>「爾時，北方諸國王等，聞轉輪王如是勅已，<a class="t" id="t0373a22"></a>各各遵承，受十善業。受已奉行，皆悉如法，<a class="t" id="t0373a23"></a>依律治化。其轉輪王，自在力故，所行之處，<a class="t" id="t0373a24"></a>其天輪寶，隨逐而行。此天金輪，如是次第。<a class="t" id="t0373a25"></a>降北方已，度海北岸，所有土地，周迴其際，<a class="t" id="t0373a26"></a>遍已還來。爾時，始於閻浮提中，選擇最上威<a class="t" id="t0373a27"></a>德形勝極精妙地，其天輪寶當於彼上，東西<a class="t" id="t0373a28"></a>經絡，闊七由旬，南北規畵，十二由旬。如是<a class="t" id="t0373a29"></a>度已，爾時諸天即夜下來，自然為彼轉輪<a class="t" id="t0373b01"></a>聖王，造立宮殿，應時成就。既成就已，妙色<a class="t" id="t0373b02"></a>端嚴，四寶所作，謂天金銀頗梨琉璃。是時，<a class="t" id="t0373b03"></a>彼天真金輪寶，為於聖王，當宮內門上虛<a class="t" id="t0373b04"></a>空中，嶷然停住，如著軸輪，不搖不動。其轉<a class="t" id="t0373b05"></a>輪王，當于爾時，生大歡喜，踊躍無量，作是<a class="t" id="t0373b06"></a>念言：『我今已受天輪寶耶！』諸比丘！彼轉輪王，<a class="t" id="t0373b07"></a>有如是形，天金輪寶，自然具足。</p>
<p><a class="t-linehead" id="t-linehead0373b07"></a>「諸比丘！其<a class="t" id="t0373b08"></a>轉輪王，復有何等白色象寶，應當具足？諸<a class="t" id="t0373b09"></a>比丘！是轉輪王，於日初分，坐宮觀時，即當<a class="t" id="t0373b10"></a>王前，出生象寶。其象妙色，形體純白，如拘<a class="t" id="t0373b11"></a>物頭，七支拄地，有大神力，飛騰虛空，其<a class="t" id="t0373b12"></a>頭赤色，如因陀羅瞿波迦蟲，象有六牙，並<a class="t" id="t0373b13"></a>皆纖利，其牙微妙，雜色莊嚴，猶如金粟，<a class="t" id="t0373b14"></a>其象名曰烏逋沙他<span class="t-note">（隋言受齋）</span>。轉輪聖王見象寶<a class="t" id="t0373b15"></a>已，作如是念：『此象既現，若調伏時，堪受諸<a class="t" id="t0373b16"></a>事，作賢乘不？』時，此象寶，一日之中，即便<a class="t" id="t0373b17"></a>調伏，堪任駕馭一切諸事，猶如無量百千<a class="t" id="t0373b18"></a>歲數所調伏來，端嚴賢善，隨順調適。如是<a class="t" id="t0373b19"></a>如是，彼之象寶，於一日中，受諸調伏，堪任<a class="t" id="t0373b20"></a>眾事，亦復如是。時，轉輪王欲試象寶，於<a class="t" id="t0373b21"></a>其晨朝日初出時，乘彼象寶，周迴巡歷，遍諸<a class="t" id="t0373b22"></a>海岸，盡大地際；周匝既已，還來至本宮殿<a class="t" id="t0373b23"></a>之處。是轉輪王，便進小食。以是因緣，彼王<a class="t" id="t0373b24"></a>爾時，於其內心，歡喜踊躍，為我故生如此<a class="t" id="t0373b25"></a>象寶。諸比丘！彼轉輪王，有於如是白色象<a class="t" id="t0373b26"></a>寶，自然具足。</p><a class="t" id="t0373b27"></a>
<p><a class="t-linehead" id="t-linehead0373b27"></a>「諸比丘！何等是彼轉輪聖王馬寶具足？諸比<a class="t" id="t0373b28"></a>丘！是轉輪王，日初分時，坐宮殿上，即於王<a class="t" id="t0373b29"></a>前，出紺馬寶。身青體潤，毛色悅澤，頭黑<a class="t" id="t0373c01"></a>髲<span class="gaiji">［髟／公／心］<!--gaiji,,1[髟／公／心],2&#x29B64;,3--></span>，有神通力，飛騰虛空，其馬名曰婆羅<a class="t" id="t0373c02"></a>囉呵<span class="t-note">（隋言長毛）</span>。是轉輪王，見此馬已，作如是<a class="t" id="t0373c03"></a>念：『此馬既現，若調伏時，堪受諸事，能得為<a class="t" id="t0373c04"></a>我作善乘耶？』時，彼馬寶一日之中，應時調<a class="t" id="t0373c05"></a>伏，堪受諸事，猶如無量年歲調來，妙勝賢<a class="t" id="t0373c06"></a>善。彼馬如是如是調時，一日之內，堪受彼<a class="t" id="t0373c07"></a>等一切諸事。時，轉輪王欲試馬寶，於其晨<a class="t" id="t0373c08"></a>朝日初出時，乘彼馬寶，周歷大地，還來本<a class="t" id="t0373c09"></a>宮。彼轉輪王，乃至進食。以是因緣故生歡<a class="t" id="t0373c10"></a>喜，踊躍無量：『我今已生紺馬之寶。』諸比丘！<a class="t" id="t0373c11"></a>是轉輪王，有如是色馬寶具足。</p><a class="t" id="t0373c12"></a>
<p><a class="t-linehead" id="t-linehead0373c12"></a>「諸比丘！是轉輪王，何等名為珠寶具足？諸<a class="t" id="t0373c13"></a>比丘！彼轉輪王，有摩尼寶，毘琉璃色，妙好<a class="t" id="t0373c14"></a>八楞，非工匠造，自然出生，清淨明曜。其轉<a class="t" id="t0373c15"></a>輪王，見此珠已，作如是念：『此摩尼寶，眾相<a class="t" id="t0373c16"></a>滿足，應當懸之置於宮內，令顯光明。』時，轉<a class="t" id="t0373c17"></a>輪王欲試於彼摩尼寶故，嚴備四兵，所謂<a class="t" id="t0373c18"></a>象兵馬兵車兵步兵，具四兵已，則於夜半<a class="t" id="t0373c19"></a>重雲黑暗，電光出時天降微雨。時，轉輪王<a class="t" id="t0373c20"></a>取彼珠寶，懸置幢上，出園苑中，意欲遊觀，<a class="t" id="t0373c21"></a>驗珠德故。諸比丘！彼摩尼寶，在於幢頭，光<a class="t" id="t0373c22"></a>明周遍，普照四方，及四兵身，悉皆明了，如<a class="t" id="t0373c23"></a>日照世。爾時，彼地所有一切諸婆羅門，及<a class="t" id="t0373c24"></a>居士等，在彼住者，悉皆覺起，作諸事業，謂<a class="t" id="t0373c25"></a>言：『已明，是日出耶？』以是因緣，其轉輪王，受<a class="t" id="t0373c26"></a>大歡喜，踊躍無量，心念此寶，為我生耶。諸<a class="t" id="t0373c27"></a>比丘！彼轉輪王，有如是色珠寶具足。</p><a class="t" id="t0373c28"></a>
<p><a class="t-linehead" id="t-linehead0373c28"></a>「諸比丘！何等名為轉輪聖王女寶具足？諸比<a class="t" id="t0373c29"></a>丘！是轉輪王，出生女寶，不短不長、不麤不<a class="t" id="t0374a01"></a>細、不白不黑，端正<span class="corr" title="[妹&gt;姝] cf.【麗】">姝</span>妍，甚可愛樂，最勝<a class="t" id="t0374a02"></a>最妙，色貌備充。若天熱時，女寶身涼，寒時<a class="t" id="t0374a03"></a>身暖。彼身體上出栴檀香，口氣恒如青優<a class="t" id="t0374a04"></a>鉢羅香。為轉輪王，晚臥早起，勤奉恭敬，有<a class="t" id="t0374a05"></a>所作事，無失王心；彼女意尚不生惡念，況<a class="t" id="t0374a06"></a>其身口。以是因緣，轉輪聖王，受大歡喜，踊<a class="t" id="t0374a07"></a>躍無量，內心念云：『此已為我生女寶耶！』諸<a class="t" id="t0374a08"></a>比丘！彼轉輪王，有如是形女寶具足。</p><a class="t" id="t0374a09"></a>
<p><a class="t-linehead" id="t-linehead0374a09"></a>「諸比丘！何等名為轉輪聖王主藏臣寶威神<a class="t" id="t0374a10"></a>具足？諸比丘！彼轉輪王，生主藏寶，大富饒<a class="t" id="t0374a11"></a>財，多有功果。以業報故，生有天眼，洞見地<a class="t" id="t0374a12"></a>中，或有主藏、或無主藏，皆為彼眼之所洞<a class="t" id="t0374a13"></a>視，雖復水陸若遠若近，於中所有，其主藏<a class="t" id="t0374a14"></a>臣，皆悉為彼如法作護。若無主者，即便收<a class="t" id="t0374a15"></a>取彼中金銀，為轉輪王有所資須，財寶用<a class="t" id="t0374a16"></a>事，應時辦具。時，彼藏臣即便詣向轉輪王<a class="t" id="t0374a17"></a>所，到已啟白轉輪王言：『大聖天王！若天所<a class="t" id="t0374a18"></a>須財寶用者，願天勿憂，我能為天有所須<a class="t" id="t0374a19"></a>者，皆悉備具。』時，轉輪王欲試於彼主藏寶<a class="t" id="t0374a20"></a>故，行到水邊，上船上坐，住水中流，告藏<a class="t" id="t0374a21"></a>臣言：『汝主藏臣，我須財寶，可速備具，可<a class="t" id="t0374a22"></a>速備具。』主藏啟云：『唯願大天，待須臾時，此<a class="t" id="t0374a23"></a>船至岸，當於彼處，為天取財，以供天用。』王<a class="t" id="t0374a24"></a>告藏臣：『我今不欲岸上取財，但於此處，為<a class="t" id="t0374a25"></a>我具備。』其主藏臣，即白王言：『如天所勅，我<a class="t" id="t0374a26"></a>不敢違。』時，主藏臣聞王勅已，即袒右臂，便<a class="t" id="t0374a27"></a>以右膝，著船板上，手攬海水，指如螃蟹，<a class="t" id="t0374a28"></a>多撮金銀，滿諸瓮中，安船板上，奉上轉輪<a class="t" id="t0374a29"></a>王，而白王言：『此天金銀，天以此寶，供贍於<a class="t" id="t0374b01"></a>王，為財事用。』時，轉輪王告藏臣言：『我不須<a class="t" id="t0374b02"></a>財，但試汝耳。』時，主藏臣聞王此語，還收金<a class="t" id="t0374b03"></a>銀，置於水內。以是因緣，其轉輪王，受大<a class="t" id="t0374b04"></a>歡喜，踊躍無量，我今已生藏臣寶耶。諸比<a class="t" id="t0374b05"></a>丘！彼轉輪王，有如是等藏寶具足。</p><a class="t" id="t0374b06"></a>
<p><a class="t-linehead" id="t-linehead0374b06"></a>「諸比丘！何等名為轉輪聖王主兵臣寶威相<a class="t" id="t0374b07"></a>具足？諸比丘！是轉輪王，福德力故，自然出<a class="t" id="t0374b08"></a>生兵將之寶，所謂巧智，多諸策謀，洞識軍<a class="t" id="t0374b09"></a>機，神慧具足。彼轉輪王，若須兵力，即能備<a class="t" id="t0374b10"></a>具。所謂若欲走兵身時，即皆齊走，欲散即<a class="t" id="t0374b11"></a>散，若欲置立，即能置立。時，兵將寶即便詣<a class="t" id="t0374b12"></a>向轉輪王所，到已啟白轉輪王言：『若王欲須<a class="t" id="t0374b13"></a>兵眾教習，願王勿慮，我當為王教習兵眾，<a class="t" id="t0374b14"></a>使令如心調柔隨順。』時，轉輪王欲試於彼兵<a class="t" id="t0374b15"></a>將寶故，即勅備具四種兵身，所謂象寶兵身、<a class="t" id="t0374b16"></a>馬寶兵身、車兵、步兵，悉皆如是。嚴勅備具<a class="t" id="t0374b17"></a>四兵身已，時王勅彼兵將寶言：『汝兵將主，<a class="t" id="t0374b18"></a>善好為我備具兵身，教令隨順，善走善行，<a class="t" id="t0374b19"></a>善集善散，如法勿違。』其兵將主，聞轉輪王<a class="t" id="t0374b20"></a>如是勅已，白言大王：『如天教勅，我不敢違。』<a class="t" id="t0374b21"></a>其四兵身，並備具訖，依王所勅，教走能走，<a class="t" id="t0374b22"></a>教散能散，乃至若欲置立皆能。以是因緣，<a class="t" id="t0374b23"></a>彼轉輪王，受大歡喜，踊躍無量，我今已生<a class="t" id="t0374b24"></a>主兵將寶。諸比丘！彼轉輪王，有如是形主<a class="t" id="t0374b25"></a>兵將寶威力具足。諸比丘！若有如是七寶現<a class="t" id="t0374b26"></a>者，然後得名轉輪聖王。</p>
<p><a class="t-linehead" id="t-linehead0374b26"></a>「諸比丘！何等是彼轉<a class="t" id="t0374b27"></a>輪聖王四種自在神通具足？諸比丘！彼轉<a class="t" id="t0374b28"></a>輪王，年歲壽命，長遠久住，於迦羅時三摩耶<a class="t" id="t0374b29"></a>時，一切世間無有人生，能得如是安隱久<a class="t" id="t0374c01"></a>處，如彼<span class="corr" title="[&gt;轉] cf.【麗】">轉</span>輪王，長命久住。是則名為轉輪聖<a class="t" id="t0374c02"></a>王第一壽命神通具足。</p><a class="t" id="t0374c03"></a>
<p><a class="t-linehead" id="t-linehead0374c03"></a>「復次，諸比丘！彼轉輪王所受身體，無病少<a class="t" id="t0374c04"></a>惱，眾相具足。又復其腹不大不小，寒煖冷<a class="t" id="t0374c05"></a>熱，隨時節調，進止輕便，食飲消化，安隱快<a class="t" id="t0374c06"></a>樂。於迦羅時三摩耶時，無有餘人世間生者，<a class="t" id="t0374c07"></a>能爾少病無諸疾惱，如彼聖王。是則名為轉<a class="t" id="t0374c08"></a>輪聖王第二身力神通具足。</p><a class="t" id="t0374c09"></a>
<p><a class="t-linehead" id="t-linehead0374c09"></a>「復次，諸比丘！彼轉輪王，報得形容可憙端<a class="t" id="t0374c10"></a>正，為諸世間常所樂觀，最勝最妙，色身清<a class="t" id="t0374c11"></a>淨，具足莊嚴。於迦羅時三摩耶時，無有人<a class="t" id="t0374c12"></a>中所受生者，能得如是端正可憙，為於世間<a class="t" id="t0374c13"></a>願樂觀矚，如彼轉輪王，形相備者。是則名<a class="t" id="t0374c14"></a>為轉輪聖王第三色貌神通具足。</p><a class="t" id="t0374c15"></a>
<p><a class="t-linehead" id="t-linehead0374c15"></a>「復次，諸比丘！彼轉輪王業報因緣，大有福<a class="t" id="t0374c16"></a>德，所謂種種資產豐饒，世間珍奇眾寶具<a class="t" id="t0374c17"></a>足。於迦羅時三摩耶時，無有人中所受生者，<a class="t" id="t0374c18"></a>有如是富、有如是財，服玩眾多、寶物充溢，<a class="t" id="t0374c19"></a>得及於彼轉輪王者。是則名為轉輪聖王第<a class="t" id="t0374c20"></a>四果報神通具足。諸比丘！若有如是四種神<a class="t" id="t0374c21"></a>通，皆具足者，然後得名轉輪聖王。</p><a class="t" id="t0374c22"></a>
<p><a class="t-linehead" id="t-linehead0374c22"></a>「諸比丘！又彼福德轉輪聖王，得諸人民之所<a class="t" id="t0374c23"></a>愛重，心常喜樂，譬如諸子愛敬其父；又諸<a class="t" id="t0374c24"></a>人民得轉輪王之所憐愍，意恒慈念，如父愛<a class="t" id="t0374c25"></a>子。</p><a class="t" id="t0374c26"></a>
<p><a class="t-linehead" id="t-linehead0374c26"></a>「諸比丘！其轉輪王坐毘闍耶多<span class="t-note">（隋言最勝好車）</span>，欲<a class="t" id="t0374c27"></a>出遊歷觀看園林及諸善地。於彼時中，諸人<a class="t" id="t0374c28"></a>民等得覩於彼轉輪王時，皆大歡喜，各共<a class="t" id="t0374c29"></a><span class="corr" title="[　&gt;同] cf.【麗】">同</span>告彼馭者言：『汝善馭者，唯願持轡，緩緩<a class="t" id="t0375a01"></a>徐行，勿過速疾。所以者何？汝若安步，寬<a class="t" id="t0375a02"></a>縱車行，願我等輩，多時得見轉輪聖王。』其<a class="t" id="t0375a03"></a>轉輪王，聞此語已，亦復如是，告馭者言：『汝<a class="t" id="t0375a04"></a>善馭者，徐徐緩行，慎莫速疾。何以故？汝若<a class="t" id="t0375a05"></a>安住，善持車行，則令我今多時如是周遍觀<a class="t" id="t0375a06"></a>矚彼諸人民。』諸比丘！其諸人民，見輪王<a class="t" id="t0375a07"></a>已，皆各自持所有珍寶，或以珍寶於前奉獻<a class="t" id="t0375a08"></a>轉輪聖王，上已白言：『我今奉天，此物屬天，<a class="t" id="t0375a09"></a>願天受已，隨天所用，但此之物，唯應天用。』<a class="t" id="t0375a10"></a>諸比丘！其轉輪王，出現世時，此閻浮洲，清<a class="t" id="t0375a11"></a>淨平整，無有荊棘及諸稠林丘墟坑坎，并餘<a class="t" id="t0375a12"></a>廁溷雜穢臭處、礓石瓦礫沙鹵等物，自然金<a class="t" id="t0375a13"></a>銀七寶具足，不寒不熱時節均調。又諸比丘！<a class="t" id="t0375a14"></a>其轉輪王，出現世時，此閻浮洲，自然安置<a class="t" id="t0375a15"></a>八萬城邑，皆悉快樂，無諸怖畏，甚可愛樂，<a class="t" id="t0375a16"></a>穀米豐饒，聚落眾多，人民熾盛。又諸比丘！<a class="t" id="t0375a17"></a>其轉輪王，出現世時，此閻浮提，村落城邑，<a class="t" id="t0375a18"></a>王所治處，比屋連甍，雞飛相及，人民快樂，<a class="t" id="t0375a19"></a>不可思議。又諸比丘！其轉輪王，出現世時，<a class="t" id="t0375a20"></a>此閻浮洲，常於夜半，從阿那婆達多池中，起<a class="t" id="t0375a21"></a>大雲氣，遍閻浮洲及諸山海，即便澍雨，乃<a class="t" id="t0375a22"></a>至如一<span class="gaiji">［（殼－一）／牛］<!--gaiji,,1[（殼－一）／牛],2&#x246D3;,3--></span>牛乳頃，其水具足八功德味，水深<a class="t" id="t0375a23"></a>四指，更不傍流，當於下處即浸入地，皆沒<a class="t" id="t0375a24"></a>不現；到夜後分，雲悉開除，還從海中，起清<a class="t" id="t0375a25"></a>涼風，吹彼潤澤，觸諸人民，皆受安樂，又彼<a class="t" id="t0375a26"></a>甘澤，潤閻浮洲，普使肥鮮。譬如世人巧作<a class="t" id="t0375a27"></a>鬘師、若鬘師弟子，作鬘成已，以水灑上，令<a class="t" id="t0375a28"></a>其悅澤，華色光鮮，亦復如是。</p><a class="t" id="t0375a29"></a>
<p><a class="t-linehead" id="t-linehead0375a29"></a>「復次，其轉輪王出現世時，此閻浮提土地，<a class="t" id="t0375b01"></a>恒常沃壤滋茂。譬如有人用酥油塗其地，<a class="t" id="t0375b02"></a>津液肥美膏腴，亦復如是。諸比丘！彼轉輪<a class="t" id="t0375b03"></a>王，出現在世，經歷無量久遠年時，雖受<a class="t" id="t0375b04"></a>人間所有覺觸。譬如細軟柔弱體人，食好美<a class="t" id="t0375b05"></a>食，運動施為，少時疲觸，須臾消化。如是如<a class="t" id="t0375b06"></a>是，彼轉輪王，處世久時，生死覺觸，亦復如<a class="t" id="t0375b07"></a>是。諸比丘！彼轉輪王壽終之時，捨身命已，<a class="t" id="t0375b08"></a>上生天中，與彼三十三天共俱。</p><a class="t" id="t0375b09"></a>
<p><a class="t-linehead" id="t-linehead0375b09"></a>「又諸比丘！彼轉輪王當命終時，上虛空中，雨<a class="t" id="t0375b10"></a>優鉢羅、鉢頭摩、拘物頭、分陀利等種種香華，<a class="t" id="t0375b11"></a>為轉輪王作供養故，又復更雨天沈水末、多<a class="t" id="t0375b12"></a>伽羅末、栴檀香末，及天曼陀羅華等，復有天<a class="t" id="t0375b13"></a>諸微妙樂音，不鼓自鳴，亦有天妙歌歎之<a class="t" id="t0375b14"></a>聲，為供養彼轉輪王身作福利故。</p><a class="t" id="t0375b15"></a>
<p><a class="t-linehead" id="t-linehead0375b15"></a>「諸比丘。時，彼女寶及主藏寶、兵將寶等，取<a class="t" id="t0375b16"></a>輪王身，即以種種香湯洗之，香汁洗已，最<a class="t" id="t0375b17"></a>初先用劫波娑纏，然後乃以不擣疊衣持<a class="t" id="t0375b18"></a>用裹之，次復更以微妙細疊足五百端，就<a class="t" id="t0375b19"></a>上次第如是纏已，又取金棺，滿盛酥油，持<a class="t" id="t0375b20"></a>輪王身，安置棺中，安棺中已，更取銀槨，復<a class="t" id="t0375b21"></a>以金棺，內銀槨中，內銀槨已，以釘釘之，又<a class="t" id="t0375b22"></a>復集諸一切香木，作於大<span class="gaiji">［卄／積］<!--gaiji,,1[卄／積],2&#x27090;,3--></span>，然後闍毘。既<a class="t" id="t0375b23"></a>闍毘已，乃於四郊大衢道中，為轉輪王作<a class="t" id="t0375b24"></a>蘇偷婆<span class="t-note">（隋言寶塔）</span>，高一由旬，闊半由旬，雜色校飾<a class="t" id="t0375b25"></a>四寶所成，所謂金銀琉璃頗梨，其塔四院，<a class="t" id="t0375b26"></a>周圍縱廣五十由旬，七重垣牆、七重欄楯，略<a class="t" id="t0375b27"></a>說如上，乃至眾鳥，各各自鳴。時，彼女寶，并<a class="t" id="t0375b28"></a>及主藏、主兵寶等，為轉輪王作蘇偷婆成<a class="t" id="t0375b29"></a>就訖已，然後施設微妙供具，所謂種種諸來<a class="t" id="t0375c01"></a>求索，須食與食、須飲與飲、須乘與乘、須衣<a class="t" id="t0375c02"></a>與衣、須財與財、須寶與寶，盡給與之，悉令<a class="t" id="t0375c03"></a>滿足。</p><a class="t" id="t0375c04"></a>
<p><a class="t-linehead" id="t-linehead0375c04"></a>「諸比丘！彼轉輪王命終已後，經於七日，彼<a class="t" id="t0375c05"></a>金輪寶、象寶、馬寶、摩尼珠寶，一切自然隱沒<a class="t" id="t0375c06"></a>不現，女寶、主藏及兵將等，皆亦命終。彼四<a class="t" id="t0375c07"></a>寶城，各各改變，為摶土城，彼之人民，亦皆<a class="t" id="t0375c08"></a>次第隨而減少。諸比丘！一切諸行，有為無<a class="t" id="t0375c09"></a>常，如是遷變，無有常住，破壞離散，不得自<a class="t" id="t0375c10"></a>在，是磨滅法，暫時須臾，非久停住。諸比丘！<a class="t" id="t0375c11"></a>乃至應須捨於諸行，應須遠離、應須厭惡，<a class="t" id="t0375c12"></a>應當速求解脫之道。</p><a class="t" id="t0375c13"></a>
<h2>起世經地獄品第四上</h2>
<a class="t" id="t0375c14"></a>
<p><a class="t-linehead" id="t-linehead0375c14"></a>「諸比丘！其四大洲及八萬小洲，諸餘大山<a class="t" id="t0375c15"></a>及須彌山王等外，別有一山，名為輪圓<span class="t-note">（前代舊譯<a class="t" id="t0375c16"></a>云鐵圍山）</span>，高六百八十萬由旬，縱廣亦有六百八十<a class="t" id="t0375c17"></a>萬由旬，彌密牢固，金剛所成，難可破壞。諸<a class="t" id="t0375c18"></a>比丘！此輪圓外更有一重大輪圓山，由旬<a class="t" id="t0375c19"></a>高廣正等如前。其兩山間，極大黑闇，無有<a class="t" id="t0375c20"></a>光明；日月如是有大威神大力大德，不能<a class="t" id="t0375c21"></a>照彼使見光明。諸比丘！彼兩山間，有八大地<a class="t" id="t0375c22"></a>獄。何等為八？所謂活大地獄、黑大地獄、眾<a class="t" id="t0375c23"></a>合大地獄、叫喚大地獄、大叫喚地獄、熱惱<a class="t" id="t0375c24"></a>大地獄、大熱惱地獄、阿毘脂大地獄。</p><a class="t" id="t0375c25"></a>
<p><a class="t-linehead" id="t-linehead0375c25"></a>「諸比丘！彼八大地獄，各各復有十六小地獄，<a class="t" id="t0375c26"></a>周匝圍遶而為眷屬，是十六獄，悉皆縱廣五<a class="t" id="t0375c27"></a>百由旬。何等十六？所謂黑雲沙地獄、糞屎泥<a class="t" id="t0375c28"></a>地獄、五叉地獄、飢地獄、渴地獄、膿血地獄、一<a class="t" id="t0375c29"></a>銅釜地獄、多銅釜地獄、疊磑地獄、斛量地獄<a class="t" id="t0376a01"></a>雞地獄、灰河地獄、斫板地獄、刀鍱地獄、狐<a class="t" id="t0376a02"></a>狼地獄、寒氷地獄。</p><a class="t" id="t0376a03"></a>
<p><a class="t-linehead" id="t-linehead0376a03"></a>「諸比丘！何因緣故，名活大地獄？諸比丘！彼<a class="t" id="t0376a04"></a>活大地獄諸眾生輩，生者、有者、出現者、轉住<a class="t" id="t0376a05"></a>者，手指自然自有鐵爪生，纖長尖利，並皆鋒<a class="t" id="t0376a06"></a>鋩。彼等眾生，既相見已，心意濁亂，心既濁<a class="t" id="t0376a07"></a>亂，各以鐵爪，自<span class="corr" title="[[國＊瓜]&gt;爴] cf.【麗】">爴</span>破身，或自擘身，擘已復<a class="t" id="t0376a08"></a>擘，或復大擘，裂已復裂，或復大裂，割已復割，<a class="t" id="t0376a09"></a>或復大割。諸比丘！彼等眾生，於彼時中，作如<a class="t" id="t0376a10"></a>是知：『我已被傷，我今已死。』然於彼時，以業報<a class="t" id="t0376a11"></a>故，復生冷風，來吹其身，須臾更生，身體皮<a class="t" id="t0376a12"></a>肉，筋骨血等，已復還活。既得活已，以業力<a class="t" id="t0376a13"></a>故，復起東西，各相告言：『汝眾生輩，願欲得<a class="t" id="t0376a14"></a>活，活已勝耶。』諸比丘！於是中間，少分分<a class="t" id="t0376a15"></a>別，故名活耳。然於彼中，更有別業，極受辛<a class="t" id="t0376a16"></a>苦，大重諸惱，楚毒難忍。而於彼中，命既未<a class="t" id="t0376a17"></a>終，乃至彼惡不善之業，未盡未滅、未除未<a class="t" id="t0376a18"></a>轉、未少分現、未全分現，若於先世，起者造<a class="t" id="t0376a19"></a>者，若人非人身中作者。</p><a class="t" id="t0376a20"></a>
<p><a class="t-linehead" id="t-linehead0376a20"></a>「復次，諸比丘！彼活大地獄中，諸眾生輩，生<a class="t" id="t0376a21"></a>者有者出現者轉住者，手指又復生鐵刀子、<a class="t" id="t0376a22"></a>半鐵刀子，極長纖利，各各相著，心意惱<a class="t" id="t0376a23"></a>亂，乃至<span class="corr" title="[[國＊瓜]&gt;爴] cf.【麗】">爴</span>裂擘割破截等死已，冷風來吹須<a class="t" id="t0376a24"></a>臾還活。諸比丘！如是少分，略而言之，名為<a class="t" id="t0376a25"></a>活也。諸比丘！更復別業，而於彼中，極受苦<a class="t" id="t0376a26"></a>惱，苦未畢故，求死不得，乃至彼惡不善之<a class="t" id="t0376a27"></a>業，未盡未滅、未除未離，或復往昔作者造<a class="t" id="t0376a28"></a>者，若人身作，若非人身作，如是一切，次第<a class="t" id="t0376a29"></a>具受。</p><a class="t" id="t0376b01"></a>
<p><a class="t-linehead" id="t-linehead0376b01"></a>「又復彼等大活地獄諸眾生輩，無量時中，苦<a class="t" id="t0376b02"></a>報盡已，從於大活地獄得出，出已復走，更<a class="t" id="t0376b03"></a>求其餘屋宅之處、救護之處、歸依之處。作<a class="t" id="t0376b04"></a>是念已，以罪業故，即便入於黑雲沙小地獄<a class="t" id="t0376b05"></a>中，廣五百由旬。入彼中已，上虛空中，起大<a class="t" id="t0376b06"></a>黑雲，雨下如沙，其焰熾然，極大猛熱，墮於<a class="t" id="t0376b07"></a>彼等地獄眾生身分之上，墮皮燒皮、墮肉燒<a class="t" id="t0376b08"></a>肉，至筋燒筋、至骨燒骨、至髓燋髓，出烟出<a class="t" id="t0376b09"></a>焰，洞徹熾然，受極苦惱。以其受苦未畢盡<a class="t" id="t0376b10"></a>故，求死不得，乃至未盡惡不善業，不滅不<a class="t" id="t0376b11"></a>除、不轉不變、不離不失，若於往昔，人及非<a class="t" id="t0376b12"></a>人如是作來，次第而受，更無量時。</p><a class="t" id="t0376b13"></a>
<p><a class="t-linehead" id="t-linehead0376b13"></a>「諸比丘！彼等眾生，經歷無量久遠長道，從<a class="t" id="t0376b14"></a>黑雲沙地獄中出，出已復走，求屋求宅、求救<a class="t" id="t0376b15"></a>求覆、求歸依處。作是念已，又復入於糞屎熱<a class="t" id="t0376b16"></a>泥小地獄中，廣五百由旬。彼等入已，從咽<a class="t" id="t0376b17"></a>已下，生糞屎泥熱沸焰中，入已行焰燒手<a class="t" id="t0376b18"></a>燒脚，耳鼻身體一時燋然，乃至彼惡不善之<a class="t" id="t0376b19"></a>業，未盡未滅、未除未轉、不離不失，以於往昔<a class="t" id="t0376b20"></a>若人非人作重業來。復次，諸比丘！其糞屎泥<a class="t" id="t0376b21"></a>小地獄中，有諸鐵蟲，名為針口，住彼獄中，<a class="t" id="t0376b22"></a>為諸眾生處處鑽身，悉令穿破，先鑽破皮，<a class="t" id="t0376b23"></a>鑽破皮已次鑽破肉，鑽破肉已次鑽破筋，<a class="t" id="t0376b24"></a>鑽破筋已然後破骨，既鑽破骨住於髓中，<a class="t" id="t0376b25"></a>食於彼等眾生脂髓，令彼眾生受嚴劇苦。<a class="t" id="t0376b26"></a>乃至壽命猶未畢終，既未盡彼惡不善業，乃<a class="t" id="t0376b27"></a>至不滅，如是次第具足而受。</p><a class="t" id="t0376b28"></a>
<p><a class="t-linehead" id="t-linehead0376b28"></a>「諸比丘！彼等地獄諸眾生輩，有時多時長<a class="t" id="t0376b29"></a>道久遠，從糞屎泥小地獄出，出已奔走，求<a class="t" id="t0376c01"></a>室求宅、求護求洲及歸依處，即入五叉小地<a class="t" id="t0376c02"></a>獄中，其獄亦廣五百由旬。彼等入於五叉獄<a class="t" id="t0376c03"></a>已，時守獄卒，取彼地獄受罪眾生，撲於熾<a class="t" id="t0376c04"></a>然熱鐵地上，其焰洞起。時諸罪人在中仰臥，<a class="t" id="t0376c05"></a>如是臥已，於兩脚掌，釘兩鐵釘熱焰熾然，又<a class="t" id="t0376c06"></a>兩手掌釘兩鐵釘，焰亦熾然，又臍輪中釘一<a class="t" id="t0376c07"></a>鐵釘，焰又熾然。獄卒於是以五叉搩，極受<a class="t" id="t0376c08"></a>嚴苦，乃至彼處壽命未終，惡業未盡，若往昔<a class="t" id="t0376c09"></a>造，若人非人身中所造，如是次第彼地獄受。</p><a class="t" id="t0376c10"></a>
<p><a class="t-linehead" id="t-linehead0376c10"></a>「諸比丘！彼諸眾生，多時長遠，從於五叉<a class="t" id="t0376c11"></a>小地獄出，復走求救、求室求洲、求依求覆及<a class="t" id="t0376c12"></a>守護處，詣向飢餓五百由旬小地獄中。入彼<a class="t" id="t0376c13"></a>處已，時守獄者遙見彼等眾生來已，即前<a class="t" id="t0376c14"></a>問言：『汝等今者來何所欲？』彼等皆共答言：<a class="t" id="t0376c15"></a>『仁者！我等飢餓。』時守獄者，即便取彼地獄眾<a class="t" id="t0376c16"></a>生，撲著熾然熱鐵地上，令其仰臥，便以鐵<a class="t" id="t0376c17"></a>鉗開張其口，用熱鐵丸擲著口中。時彼地獄<a class="t" id="t0376c18"></a>眾生脣口，應時燒然，燒脣已燒舌，燒舌已<a class="t" id="t0376c19"></a>燒腭，燒腭已燒咽，燒咽已燒心，燒心已燒<a class="t" id="t0376c20"></a>胸，燒胸已燒腸，燒腸已燒胃，燒胃已經過<a class="t" id="t0376c21"></a>小腸，向下而出，其丸尚赤。如是彼等地獄<a class="t" id="t0376c22"></a>眾生，於其時中受嚴極苦，命未終故，略說<a class="t" id="t0376c23"></a>乃至若人非人先世所作，如是次第，彼地<a class="t" id="t0376c24"></a>獄中，種種具受。</p><a class="t" id="t0376c25"></a>
<p><a class="t-linehead" id="t-linehead0376c25"></a>「諸比丘！彼眾生輩，於無量時久長遠道，從<a class="t" id="t0376c26"></a>彼飢餓小地獄出，復馳奔走，略說如前，求<a class="t" id="t0376c27"></a>守護處，詣向燋渴五百由旬小地獄中。入彼<a class="t" id="t0376c28"></a>處已，時守獄者，遙見彼等地獄眾生來，而問<a class="t" id="t0376c29"></a>言：『汝等今者何所求須？』彼等答言：『仁者！我<a class="t" id="t0377a01"></a>今甚渴。』時守獄者，即取彼等地獄眾生，撲著<a class="t" id="t0377a02"></a>熱鐵熾然地上，在猛焰中，仰而臥之，便取鐵<a class="t" id="t0377a03"></a>鉗開張其口，融赤銅汁灌其口中。時彼地獄<a class="t" id="t0377a04"></a>眾生，脣口即便燋爛，脣口爛已燒舌，燒舌已<a class="t" id="t0377a05"></a>燒腭，燒腭已燒咽喉，燒咽喉已燒心，燒心已<a class="t" id="t0377a06"></a>燒胸，燒胸已燒腸，燒腸已燒胃，燒胃已直<a class="t" id="t0377a07"></a>破小腸，向下而出。彼等眾生，各於其中，受<a class="t" id="t0377a08"></a>嚴重苦，受極痛苦，受異種苦。彼等乃至壽<a class="t" id="t0377a09"></a>命未終，若不盡彼惡不善業，略說如前，乃<a class="t" id="t0377a10"></a>至若人非人時造，如是次第，具足而受。</p><a class="t" id="t0377a11"></a>
<p class="endsutta"><span class="t-juanname">起世因本經卷第二</span></p>　<a class="t" id="t0377a12"></a><a class="t" id="t0377a13"></a><a class="t" id="t0377a14"></a>
<p class="suttainfo"><span class="t-juanname">起世因本經卷第三</span><br><a class="t" id="t0377a15"></a><a class="t" id="t0377a16"></a>
<span class="t-byline">隋天竺沙門達摩笈多譯</span></p><a class="t" id="t0377a17"></a><h2>地獄品中</h2><a class="t" id="t0377a18"></a>
<p><a class="t-linehead" id="t-linehead0377a18"></a>「復次，諸比丘！彼等地獄諸眾生輩，有無量時<a class="t" id="t0377a19"></a>長遠道中，從彼燋渴五百由旬小地獄出，出<a class="t" id="t0377a20"></a>已奔走，略說乃至，求救護處，即便詣向五<a class="t" id="t0377a21"></a>百由旬膿血地獄。入彼處已，即為彼等，生<a class="t" id="t0377a22"></a>於膿血，乃至咽喉已下熱沸。而彼地獄諸眾<a class="t" id="t0377a23"></a>生等，入已東西交橫行走。彼等如是馳走之<a class="t" id="t0377a24"></a>時，燒手燒足、或燒耳鼻，燒耳鼻已，及諸支<a class="t" id="t0377a25"></a>節，皆悉燒然。其諸支節，被燒然已，諸罪<a class="t" id="t0377a26"></a>人等，於彼受苦，嚴酷重切，不可思議。命既<a class="t" id="t0377a27"></a>未終，惡不善業又未畢盡，乃至人身所造作<a class="t" id="t0377a28"></a>來。復次，諸比丘！膿血地獄中有諸蟲，名最<a class="t" id="t0377a29"></a>猛勝住，而彼諸蟲，為彼地獄諸眾生等，作<a class="t" id="t0377b01"></a>多損害。或於身中先割破皮，割皮破已<a class="t" id="t0377b02"></a>次復割肉，割肉已割筋，割筋已破骨，破骨<a class="t" id="t0377b03"></a>已拔出於髓取而食之。彼諸眾生，於中乃<a class="t" id="t0377b04"></a>至受嚴重苦，命既未終，乃至未盡惡不善<a class="t" id="t0377b05"></a>業，及以人身所作來者，皆悉具受。復次，諸<a class="t" id="t0377b06"></a>比丘！彼膿血獄所有眾生，或時飢渴，彼等<a class="t" id="t0377b07"></a>即以兩手掬取彼沸膿血，置於口中，置口中<a class="t" id="t0377b08"></a>已，應時燒彼眾生脣口，燒脣口已燒腭，燒<a class="t" id="t0377b09"></a>腭已燒喉，燒喉已燒胸，燒胸已燒心，燒心<a class="t" id="t0377b10"></a>已燒腸，燒腸已燒胃，燒胃已直過小腸，向<a class="t" id="t0377b11"></a>下而出。彼等眾生，於彼地獄，乃至受諸嚴<a class="t" id="t0377b12"></a>切重苦。命既未終，乃至未盡惡不善業，及<a class="t" id="t0377b13"></a>以人身所作來者，如是次第，具足而受。</p><a class="t" id="t0377b14"></a>
<p><a class="t-linehead" id="t-linehead0377b14"></a>「復次，諸比丘！彼等地獄諸眾生輩，經無量時<a class="t" id="t0377b15"></a>長遠道中，從於膿血五百由旬小地獄出，出<a class="t" id="t0377b16"></a>已馳走，乃至求於救護之處，向一銅釜五百<a class="t" id="t0377b17"></a>由旬小地獄中。入彼處已，時守獄者，捉彼<a class="t" id="t0377b18"></a>地獄諸眾生輩，擲置釜中，其頭向下，脚皆<a class="t" id="t0377b19"></a>在上，彼諸眾生於其中間，以地獄火，相燒煮<a class="t" id="t0377b20"></a>故，若沸向上，即煮即熟；若沸在下，亦煮亦<a class="t" id="t0377b21"></a>熟；若在中間，還即煮熟；若交若橫，還即煮<a class="t" id="t0377b22"></a>熟；若為沫覆，還煮還熟；若見不見，一切煮<a class="t" id="t0377b23"></a>熟。譬如世間若煮小豆、若煮大豆及豌豆等，<a class="t" id="t0377b24"></a>置於釜內，滿中著水，其下然火，如是湧沸，<a class="t" id="t0377b25"></a>湯豆和合，若來向上，即煮即熟；若向下去，<a class="t" id="t0377b26"></a>亦即煮熟；若住於中，亦煮亦熟；若其交橫，<a class="t" id="t0377b27"></a>亦俱煮熟；若為沫覆，還亦煮熟；若見不見，<a class="t" id="t0377b28"></a>一切時熟。諸比丘！如是如是，彼一銅釜小<a class="t" id="t0377b29"></a>地獄中，有守獄者，取彼地獄諸眾生等，令<a class="t" id="t0377c01"></a>脚在上以頭向下，遙擲彼等置銅釜中，被地<a class="t" id="t0377c02"></a>獄火之所燒逼，熱沸既盛。時，諸罪人逐沸<a class="t" id="t0377c03"></a>向上，即煮即熟，略說乃至，若見不見，亦即<a class="t" id="t0377c04"></a>煮熟。彼等於中受嚴切苦，乃至若人非人身<a class="t" id="t0377c05"></a>中所作來者，如是次第，於彼地獄，具足而<a class="t" id="t0377c06"></a>受。</p><a class="t" id="t0377c07"></a>
<p><a class="t-linehead" id="t-linehead0377c07"></a>「諸比丘！彼地獄中諸眾生等，經無量時長遠<a class="t" id="t0377c08"></a>道中，從一銅釜五百由旬小地獄出，出已奔<a class="t" id="t0377c09"></a>走，乃至欲求救護之處，向多銅釜五百由旬<a class="t" id="t0377c10"></a>小地獄中。入彼處已，為守獄者，取於彼等<a class="t" id="t0377c11"></a>地獄眾生，捉脚向上頭向下，擲置銅釜之<a class="t" id="t0377c12"></a>中。而彼地獄猛火逼切，若沸向上，即煮即<a class="t" id="t0377c13"></a>熟；若沸向下，亦即煮熟；若在中間，亦即煮<a class="t" id="t0377c14"></a>熟；若橫若覆，見與不見，俱悉煮熟。譬如釜<a class="t" id="t0377c15"></a>中煮諸豆等，為火燒逼，涌沸向上，亦煮亦<a class="t" id="t0377c16"></a>熟，略說乃至，若見不見，悉皆煮熟。諸比丘！<a class="t" id="t0377c17"></a>如是如是，其多銅釜五百由旬小地獄中，諸<a class="t" id="t0377c18"></a>眾生輩，為守獄者，取其兩脚，倒竪向上，捉<a class="t" id="t0377c19"></a>頭向下，擲銅釜中，彼等於中，<span class="corr" title="[彼&gt;被] cf.【麗】">被</span>地獄火之<a class="t" id="t0377c20"></a>所逼切，若沸向上，交橫煮熟，略說乃至，見<a class="t" id="t0377c21"></a>與不見，悉煮悉熟。</p><a class="t" id="t0377c22"></a>
<p><a class="t-linehead" id="t-linehead0377c22"></a>「復次，諸比丘！彼多銅釜五百由旬小地獄中，<a class="t" id="t0377c23"></a>諸眾生輩，為守獄者，以鐵蟹爪，取彼地獄<a class="t" id="t0377c24"></a>諸眾生身，從釜至釜，彼等從釜將至釜時，<a class="t" id="t0377c25"></a>膿血皮肉，皆悉散盡，唯餘骸骨。彼等於中，<a class="t" id="t0377c26"></a>乃至受於重嚴極苦，未得命終，乃至不盡<a class="t" id="t0377c27"></a>彼不善業，若人身中，所作業者，一切悉受。</p><a class="t" id="t0377c28"></a>
<p><a class="t-linehead" id="t-linehead0377c28"></a>「諸比丘！彼地獄中諸眾生輩，經無量時長遠<a class="t" id="t0377c29"></a>道中，從多銅釜五百由旬小地獄出，出已馳<a class="t" id="t0378a01"></a>走，乃至欲求救護之處，詣向磑疊五百由旬<a class="t" id="t0378a02"></a>小地獄中。入彼處已，時守獄者即捉受罪<a class="t" id="t0378a03"></a>諸眾生輩，仰撲置於鐵磑之上，熾然光焰一<a class="t" id="t0378a04"></a>向洞然，仰臥中已，更取別石，於上壓之；<a class="t" id="t0378a05"></a>壓已色別，復更研之；研已復研，作於細末；<a class="t" id="t0378a06"></a>作細末已，復更重末，最後細末別於彼處。<a class="t" id="t0378a07"></a>末已更研，研已復研，末已復末，至其最後<a class="t" id="t0378a08"></a>細末之時，而其支體血一邊流，一邊猶有<a class="t" id="t0378a09"></a>骨末存在。彼等於中，受最嚴苦，乃至於中，<a class="t" id="t0378a10"></a>未得命終，未盡於彼不善之業，乃至人身所<a class="t" id="t0378a11"></a>作來者，如是次第，具足而受。</p><a class="t" id="t0378a12"></a>
<p><a class="t-linehead" id="t-linehead0378a12"></a>「諸比丘！彼等地獄諸眾生輩，經無量時長遠<a class="t" id="t0378a13"></a>道中，從於磑疊五百由旬小地獄出。出已馳<a class="t" id="t0378a14"></a>走，欲求室宅，欲求歸依覆護之處，詣向斛<a class="t" id="t0378a15"></a>量五百由旬小地獄中。入彼處已，其守獄<a class="t" id="t0378a16"></a>者，取彼地獄諸眾生輩，以熱鐵斛熾然光焰<a class="t" id="t0378a17"></a>一向猛烈，遣其量火。彼量火時，燒手燒脚、<a class="t" id="t0378a18"></a>燒耳燒鼻、燒大支節、燒小支節，然支節<a class="t" id="t0378a19"></a>已，彼等於中，受極嚴苦、受最痛苦。壽命未<a class="t" id="t0378a20"></a>終，乃至未盡惡不善業，不滅不沒不離不<a class="t" id="t0378a21"></a>失，乃至往昔所造作者，若人身中所作來者，<a class="t" id="t0378a22"></a>如是次第，具足而受。</p><a class="t" id="t0378a23"></a>
<p><a class="t-linehead" id="t-linehead0378a23"></a>「諸比丘！彼等地獄諸眾生輩，經無量時長遠<a class="t" id="t0378a24"></a>道中，從彼斛量五百由旬小地獄出。出已馳<a class="t" id="t0378a25"></a>走，求室求覆、求救求洲、求歸依處，遂詣向雞<a class="t" id="t0378a26"></a>五百由旬小地獄中。入彼處已，於中生雞滿<a class="t" id="t0378a27"></a>彼而住，乃至膝輪，熾然光焰，一向猛熱。彼<a class="t" id="t0378a28"></a>眾生輩，行於其中，步步焰熱東西馳走，四<a class="t" id="t0378a29"></a>向顧望，無處可依，大火熾然，燒手燒脚、燒<a class="t" id="t0378b01"></a>耳燒鼻，燒耳鼻已燒諸支節，大小一時<a class="t" id="t0378b02"></a>俱皆洞然。彼等於中，受極嚴苦，乃至受於<a class="t" id="t0378b03"></a>痛切重苦。彼等於中，命既未終，又未盡彼<a class="t" id="t0378b04"></a>不善惡業，乃至若人身造作者。於彼次第，<a class="t" id="t0378b05"></a>一切具受。</p><a class="t" id="t0378b06"></a>
<p><a class="t-linehead" id="t-linehead0378b06"></a>「諸比丘！彼地獄中諸眾生等，經無量時久遠<a class="t" id="t0378b07"></a>長道，得從彼雞小地獄出。出已一向馳奔而<a class="t" id="t0378b08"></a>走，乃至欲求救護之處，即向灰河小地獄<a class="t" id="t0378b09"></a>中，其獄亦廣五百由旬。諸比丘！罪人入已，<a class="t" id="t0378b10"></a>其彼灰河，流注急疾，波浪高湧，鳴聲極震，<a class="t" id="t0378b11"></a>灰水沸溢，彌岸盈滿。於彼灰河底下分中，<a class="t" id="t0378b12"></a>有諸鐵刺，尖利若磨。於其兩岸，復更別有<a class="t" id="t0378b13"></a>剃刀稠林；其河兩岸，刀林之中，復有諸狗，<a class="t" id="t0378b14"></a>形紫黑色，垢膩可畏；又其兩岸，復各別有<a class="t" id="t0378b15"></a>守地獄者；又其兩岸，各復皆生奢摩羅樹，<a class="t" id="t0378b16"></a>其樹有刺，纖長尖利，鋒穎若磨。爾時，地獄<a class="t" id="t0378b17"></a>諸眾生輩，入彼河中，欲渡彼岸。當於渡時，<a class="t" id="t0378b18"></a>為大波浪之所漂沒，沈淪向下，遂於彼中，<a class="t" id="t0378b19"></a>為諸鐵刺，劖刺其身。刺已即住，彼等於中<a class="t" id="t0378b20"></a>受極嚴苦，受大重苦。既浮出已，從沸灰<a class="t" id="t0378b21"></a>河，渡至彼岸。到彼岸已，即復入彼剃刀稠<a class="t" id="t0378b22"></a>林，其林廣闊，遊歷多時，冒涉利刀，彼等於<a class="t" id="t0378b23"></a>中，處處經過，入已復入，受大極苦，或復割<a class="t" id="t0378b24"></a>手、或時割脚、或割手脚，割耳、割鼻、復割耳<a class="t" id="t0378b25"></a>鼻，割支、割節、復割支節。彼等於中，受嚴<a class="t" id="t0378b26"></a>重苦乃至極苦，未得命終，乃至未盡惡不善<a class="t" id="t0378b27"></a>業，及其往昔若人身中所作來者，悉於中<a class="t" id="t0378b28"></a>受。復次彼灰河中兩岸，所有諸守獄者，見彼<a class="t" id="t0378b29"></a>受罪諸眾生輩來已，問言：『汝等身今欲得何<a class="t" id="t0378c01"></a>物？』彼等眾生，即同答言：『我等甚飢。』時，守獄<a class="t" id="t0378c02"></a>者，取彼地獄諸眾生輩，撲置地上，熾然光<a class="t" id="t0378c03"></a>焰，一向猛熱，乃至仰臥，又以鐵鉗，開搩<a class="t" id="t0378c04"></a>其口，持熱鐵丸著於口內，應時燒彼地獄<a class="t" id="t0378c05"></a>眾生脣口燋破，略說乃至，從咽喉下，到於<a class="t" id="t0378c06"></a>小腸，直過無礙。彼等於中，受嚴切苦，受極重<a class="t" id="t0378c07"></a>苦。命既未終，乃至未盡彼不善業，及以往<a class="t" id="t0378c08"></a>昔人身作者，悉皆具受。</p><a class="t" id="t0378c09"></a>
<p><a class="t-linehead" id="t-linehead0378c09"></a>「復次，諸比丘！又彼熱沸灰河兩岸，所有諸狗，<a class="t" id="t0378c10"></a>身黑紫色，垢膩可畏，噉彼地獄諸眾生身，<a class="t" id="t0378c11"></a>從其支節所有之肉，臠臠咬食。狗或作聲，<a class="t" id="t0378c12"></a>嘊喍鳴吠。彼等於中，受嚴切苦，乃至受於<a class="t" id="t0378c13"></a>最極重苦。未得命終，乃至未盡彼不善業，<a class="t" id="t0378c14"></a>及以往昔於人身中所作來者，一切具受。</p><a class="t" id="t0378c15"></a>
<p><a class="t-linehead" id="t-linehead0378c15"></a>「諸比丘！彼等地獄諸眾生輩，為彼湧沸極<a class="t" id="t0378c16"></a>熱灰河所逼切時，又迫彼等纖利鐵刺并剃<a class="t" id="t0378c17"></a>刀林、怖守獄者，及避黑紫諸垢膩狗，種種<a class="t" id="t0378c18"></a>急故。時，彼地獄諸眾生輩，即走上彼奢摩羅<a class="t" id="t0378c19"></a>樹。上彼樹時，其樹枝柯，純是鐵刺，其刺尖<a class="t" id="t0378c20"></a>利，頭皆向下，纖長若磨。設欲下時，彼等鐵<a class="t" id="t0378c21"></a>刺，頭則向上，纖長尖利。其彼地獄諸眾生<a class="t" id="t0378c22"></a>等，上彼奢摩羅樹時，即有諸烏，名為鐵<span class="gaiji">［口＊（隹／乃）］<!--gaiji,,1[口＊（隹／乃）],2,3--></span>，<a class="t" id="t0378c23"></a>彼烏來已，啄彼地獄諸眾生頭，啄頭破已唼<a class="t" id="t0378c24"></a><span class="gaiji">［口＊束］<!--gaiji,,1[口＊束],2&#x20CBF;,3--></span>其腦，噉而食之。彼等於中，受極嚴苦，受<a class="t" id="t0378c25"></a>痛切苦，不可堪忍。即還墮落入沸灰河，彼<a class="t" id="t0378c26"></a>等於中，還復為大波浪所漂，沒至河底，到<a class="t" id="t0378c27"></a>彼處已，復為鐵刺之所劖刺。彼等身體，既<a class="t" id="t0378c28"></a>被刺已，不能復去，則便住彼，於中受苦，極<a class="t" id="t0378c29"></a>大猛酷。既不堪忍，復起馳走，從灰河渡，渡<a class="t" id="t0379a01"></a>已還來，到於此岸，彼等復入剃刀稠林，入<a class="t" id="t0379a02"></a>已復入，而彼入時，割手割脚，或割手脚，乃<a class="t" id="t0379a03"></a>至割截諸支節等，於中具足受極嚴苦。命<a class="t" id="t0379a04"></a>未終盡，略說乃至，從於往昔人非人身所作<a class="t" id="t0379a05"></a>來者，次第悉受。</p><a class="t" id="t0379a06"></a>
<p><a class="t-linehead" id="t-linehead0379a06"></a>「復次，諸比丘！其沸灰河此岸所有諸守獄者，<a class="t" id="t0379a07"></a>彼等既見地獄受罪諸眾生來，來已即便遙<a class="t" id="t0379a08"></a>問之言：『諸汝等輩，何為遠來？欲得何物？』<a class="t" id="t0379a09"></a>彼等眾生各各答言：『我等渴乏。』時，守獄者<a class="t" id="t0379a10"></a>取彼眾生，撲著熱鐵熾然地上，令其仰臥。既<a class="t" id="t0379a11"></a>仰臥已，火焰洞起，即以鐵鉗開彼等口，融<a class="t" id="t0379a12"></a>赤銅汁灌其口中。時，彼地獄諸眾生輩，既飲<a class="t" id="t0379a13"></a>銅汁，即燒脣口，乃至小腸，直下而出。彼等<a class="t" id="t0379a14"></a>於中，極受嚴苦，乃至壽命未散未滅未盡，於<a class="t" id="t0379a15"></a>彼不善之業及人身中所作來者，悉於中受。</p><a class="t" id="t0379a16"></a>
<p><a class="t-linehead" id="t-linehead0379a16"></a>「復次，諸比丘！彼等地獄諸眾生輩，受於罪報，<a class="t" id="t0379a17"></a>經無量時長遠道中，乃有風來，其此大風，<a class="t" id="t0379a18"></a>名為和合，吹彼地獄諸眾生等，向於岸邊。<a class="t" id="t0379a19"></a>如是次第，從沸灰河地獄中出，出已馳走，<a class="t" id="t0379a20"></a>乃至求於救護之處，詣向斫板五百由旬小<a class="t" id="t0379a21"></a>地獄中。入彼處已，其守獄者，取彼地獄諸<a class="t" id="t0379a22"></a>眾生輩，撲置熱鐵熾然地上，乃至令其仰臥<a class="t" id="t0379a23"></a>地已，以鐵<span class="gaiji">斲<!--gaiji,斲,1[登＊斤],2&#x230C6;,3--></span>斤，熾然猛焰極大焰赫，為彼<a class="t" id="t0379a24"></a>地獄諸眾生等，斫手、斫脚、亦斫手脚，斫耳、<a class="t" id="t0379a25"></a>斫鼻、亦斫耳鼻，斫支、斫節、亦斫支節。彼<a class="t" id="t0379a26"></a>等於中，乃至極受嚴重之苦。命既未終，乃至<a class="t" id="t0379a27"></a>未盡惡不善業，及以人身所作來者，如是次<a class="t" id="t0379a28"></a>第一切具受。</p><a class="t" id="t0379a29"></a>
<p><a class="t-linehead" id="t-linehead0379a29"></a>「復次，諸比丘！彼等地獄諸眾生輩，有無量時<a class="t" id="t0379b01"></a>長遠道中，從彼斫板小地獄出。出已馳走，<a class="t" id="t0379b02"></a>乃至求室求覆求洲、求歸依處、求救護處，向<a class="t" id="t0379b03"></a>刀葉林五百由旬小地獄中。入彼中已，以無<a class="t" id="t0379b04"></a>諸善業果報故，忽起風吹從空中墮鐵刀葉<a class="t" id="t0379b05"></a>林。彼刀葉林，為彼地獄諸眾生輩，斫手、斫<a class="t" id="t0379b06"></a>脚、亦斫手脚，斫耳、斫鼻、亦斫耳鼻，斫支、<a class="t" id="t0379b07"></a>斫節、亦斫支節，彼等於中，乃至極受嚴切<a class="t" id="t0379b08"></a>重苦。命既未終，略說如上，乃至人身所作<a class="t" id="t0379b09"></a>來者，一切具足悉於中受。</p><a class="t" id="t0379b10"></a>
<p><a class="t-linehead" id="t-linehead0379b10"></a>「復次，諸比丘！彼刀葉林小地獄中，以無諸善<a class="t" id="t0379b11"></a>業果報故，有鐵<span class="gaiji">［口＊（隹／乃）］<!--gaiji,,1[口＊（隹／乃）],2,3--></span>烏，忽然生出，飛來向<a class="t" id="t0379b12"></a>彼地獄眾生兩髆之上。安立脚已，即以鐵<a class="t" id="t0379b13"></a><span class="gaiji">［口＊（隹／乃）］<!--gaiji,,1[口＊（隹／乃）],2,3--></span>啄彼罪人兩眼而去。彼於爾時，極受嚴切<a class="t" id="t0379b14"></a>痛惱重苦。命既未終，略說如上，乃至人身<a class="t" id="t0379b15"></a>所作來者，如是次第，一切悉受。</p><a class="t" id="t0379b16"></a>
<p><a class="t-linehead" id="t-linehead0379b16"></a>「復次，諸比丘！彼地獄中諸眾生輩，有無量<a class="t" id="t0379b17"></a>時長遠道中，從刀葉林小地獄出。出已馳走，<a class="t" id="t0379b18"></a>欲求室宅求覆求洲、求歸依處、求救護處，詣<a class="t" id="t0379b19"></a>向狐狼五百由旬小地獄中。入彼處已，以諸<a class="t" id="t0379b20"></a>不善業果報故，於彼獄中，出生狐狼，嚴熾麤<a class="t" id="t0379b21"></a>惡嘊喍可畏，咬彼地獄諸眾生身所有之肉，<a class="t" id="t0379b22"></a>脚蹹口掣臠臠而食，亦作號聲，甚大震吼。<a class="t" id="t0379b23"></a>彼等於中，乃至極受嚴重之苦。命既未終，<a class="t" id="t0379b24"></a>略說如前，人非人身所作來者，如是次第，<a class="t" id="t0379b25"></a>皆於其中一切具受。</p><a class="t" id="t0379b26"></a>
<p><a class="t-linehead" id="t-linehead0379b26"></a>「復次，諸比丘！彼地獄中諸眾生輩，有無量時，<a class="t" id="t0379b27"></a>從彼狐狼小地獄出。出已馳走，乃至求室求<a class="t" id="t0379b28"></a>洲求覆、求救護處、求歸依處，詣向寒氷五百<a class="t" id="t0379b29"></a>由旬小地獄中。入彼處已，以諸不善業果報<a class="t" id="t0379c01"></a>故，忽起冷風吹大麤澁嚴苦之寒，觸彼地獄<a class="t" id="t0379c02"></a>諸眾生身，皮皆破裂，皮破裂已次破裂肉，<a class="t" id="t0379c03"></a>破裂肉已次破裂筋，破裂筋已次破裂骨，<a class="t" id="t0379c04"></a>破裂骨已次破裂髓。破裂髓時，彼等於中，<a class="t" id="t0379c05"></a>受極嚴苦，最重切苦，乃至不可堪忍耐故，<a class="t" id="t0379c06"></a>還於彼中，壽命終盡。此是最初第一極大，<a class="t" id="t0379c07"></a>名活地獄，及餘十六諸小地獄。</p><a class="t" id="t0379c08"></a>
<p><a class="t-linehead" id="t-linehead0379c08"></a>「復次，諸比丘！第二黑繩大地獄者，亦有十六<a class="t" id="t0379c09"></a>五百由旬諸小地獄，而以圍遶，從黑雲沙，<a class="t" id="t0379c10"></a>乃至最後第十六寒氷地獄，為一眷屬。諸<a class="t" id="t0379c11"></a>比丘！於其中間，有何因緣，此大地獄，名黑<a class="t" id="t0379c12"></a>繩也？諸比丘！其彼黑繩大地獄中，所有眾<a class="t" id="t0379c13"></a>生，生者有者出者住者，以諸不善業果報<a class="t" id="t0379c14"></a>故，於上空中，忽然出生麤大黑繩，熾然猛<a class="t" id="t0379c15"></a>焰，一向焰熱。譬如從地乃至向上，於其中<a class="t" id="t0379c16"></a>間，有大黑雲，充遍出生，如是如是。而彼黑<a class="t" id="t0379c17"></a>繩大地獄中，所有眾生，以諸不善業果報<a class="t" id="t0379c18"></a>故，上虛空中，出大黑繩，熾然猛焰，為彼地<a class="t" id="t0379c19"></a>獄諸眾生輩，墮於身上，墮身上已，即燒地<a class="t" id="t0379c20"></a>獄諸眾生皮，燒皮已燒肉，燒肉已燒筋，燒<a class="t" id="t0379c21"></a>筋已燒骨，燒骨已徹至於髓，髓出已然，髓<a class="t" id="t0379c22"></a>既然已，復出大焰。彼等於中，受嚴切苦，受極<a class="t" id="t0379c23"></a>重苦，彼以罪業，命既未終，乃至未盡惡不<a class="t" id="t0379c24"></a>善業，未滅未變未除未畢，若於往昔若人非<a class="t" id="t0379c25"></a>人身造作者，一切悉受。</p><a class="t" id="t0379c26"></a>
<p><a class="t-linehead" id="t-linehead0379c26"></a>「復次，諸比丘！其彼黑繩大地獄中所有眾生，<a class="t" id="t0379c27"></a>生者有者住者化者，以諸不善業果報故。時<a class="t" id="t0379c28"></a>守獄者，取彼地獄諸眾生輩，撲著熾然熱鐵<a class="t" id="t0379c29"></a>地上，乃至一向燋焰猛盛，仰臥著已，以熱鐵<a class="t" id="t0380a01"></a>繩處處拼度，既拼度已，以鐵<span class="gaiji">斲<!--gaiji,斲,1[登＊斤],2&#x230C6;,3--></span>斤熾然赫<a class="t" id="t0380a02"></a>焰，乃至交橫斫彼地獄諸眾生身，作於兩分，<a class="t" id="t0380a03"></a>或作三分四分五分，乃至十分二十分，或<a class="t" id="t0380a04"></a>五十分，或復百分。譬如世間工巧木匠，若<a class="t" id="t0380a05"></a>木匠弟子，取於諸木，安地上已，即用黑繩而<a class="t" id="t0380a06"></a>以拼度，拼度訖了，以利<span class="gaiji">斲<!--gaiji,斲,1[登＊斤],2&#x230C6;,3--></span>斤，或作二分，三<a class="t" id="t0380a07"></a>四五分，或復十分二十分，或作百分，如是<a class="t" id="t0380a08"></a>如是。諸比丘！然彼黑繩大地獄中所有眾生，<a class="t" id="t0380a09"></a>亦復如是，其守獄者，取彼眾生，撲置熱鐵<a class="t" id="t0380a10"></a>熾然地上，乃至仰臥，以鐵黑繩拼度作道，即<a class="t" id="t0380a11"></a>用<span class="gaiji">斲<!--gaiji,斲,1[登＊斤],2&#x230C6;,3--></span>斤斫破其身作諸分段，亦復如是。彼等<a class="t" id="t0380a12"></a>於中，乃至痛切，受極嚴苦，命既未終，又未盡<a class="t" id="t0380a13"></a>彼不善諸業，及以往昔人身作來，一切具受。</p><a class="t" id="t0380a14"></a>
<p><a class="t-linehead" id="t-linehead0380a14"></a>「復次，諸比丘！而彼黑繩大地獄中所有眾生，<a class="t" id="t0380a15"></a>有者化者乃至住者。時，守獄者取彼眾生，<a class="t" id="t0380a16"></a>撲著熾然熱鐵地上，乃至取已仰臥於地，<a class="t" id="t0380a17"></a>以鐵黑繩拼度其身，即以鐵鋸熾然猛焰，鋸<a class="t" id="t0380a18"></a>彼地獄眾生身破，破已復破乃至大破，次<a class="t" id="t0380a19"></a>復更裂，裂已復裂乃至大裂，或割或截，既<a class="t" id="t0380a20"></a>割截已，復更割截或大割截。譬如世間巧<a class="t" id="t0380a21"></a>用鋸師，若鋸解師所有弟子，取於諸木，安<a class="t" id="t0380a22"></a>置地上，即以黑繩，拼度作道，以利鐵鋸而<a class="t" id="t0380a23"></a>鋸破之，破已復破乃至大破，次復更裂，裂<a class="t" id="t0380a24"></a>已復裂乃至大裂，而復割截，既割截已，復<a class="t" id="t0380a25"></a>更割截及大割截。如是如是，諸比丘！其<a class="t" id="t0380a26"></a>彼黑繩大地獄中，所有眾生，生者有者，乃<a class="t" id="t0380a27"></a>至住者，其守獄者，取彼眾生，撲置熱鐵熾<a class="t" id="t0380a28"></a>然地上，乃至令其仰臥地已，以鐵黑繩拼度<a class="t" id="t0380a29"></a>作道，即以鐵鋸熾然猛焰，解破其身，破<a class="t" id="t0380b01"></a>已復破乃至大破，裂已復裂乃至大裂，割<a class="t" id="t0380b02"></a>已復割乃至大割，截已復截乃至大截。彼等<a class="t" id="t0380b03"></a>於中，乃至具受極嚴重苦。命既未終，略說<a class="t" id="t0380b04"></a>如上，乃至人身所作來者，於中備受。</p><a class="t" id="t0380b05"></a>
<p><a class="t-linehead" id="t-linehead0380b05"></a>「復次，諸比丘！而彼黑繩大地獄中，諸眾生<a class="t" id="t0380b06"></a>輩，所有生者乃至住者，其守獄者，取彼眾<a class="t" id="t0380b07"></a>生，以熱鐵砧熾然猛焰，乃至令彼自相搥<a class="t" id="t0380b08"></a>打。彼等打時，燒手、燒脚、或燒手脚，燒耳、燒<a class="t" id="t0380b09"></a>鼻、或燒耳鼻，燒支、燒節、燒諸支節。彼等<a class="t" id="t0380b10"></a>於中，乃至受於極嚴重苦。命既未終，略說<a class="t" id="t0380b11"></a>如上，及以人身所作來者，一切具受。</p><a class="t" id="t0380b12"></a>
<p><a class="t-linehead" id="t-linehead0380b12"></a>「復次，諸比丘！而彼黑繩大地獄中，所有眾<a class="t" id="t0380b13"></a>生，乃至住者，為彼等故，上虛空中有大黑<a class="t" id="t0380b14"></a>繩出生，熾然極大猛焰，乃至一向墮彼地獄<a class="t" id="t0380b15"></a>眾生身上。黑繩墮時，絞彼地獄諸眾生身，<a class="t" id="t0380b16"></a>絞已復絞乃至大絞，勒已復勒乃至大勒。<a class="t" id="t0380b17"></a>既絞勒已後復還為風吹開解。風開解時，<a class="t" id="t0380b18"></a>而彼地獄諸眾生輩，從身剝皮，既剝皮已<a class="t" id="t0380b19"></a>次復剝肉，既剝肉已其次抽筋乃至破骨，<a class="t" id="t0380b20"></a>既破骨已，吹髓而去。彼等爾時於其中間，<a class="t" id="t0380b21"></a>乃至受於極嚴重苦。命既未終，略說如上，<a class="t" id="t0380b22"></a>未盡於彼惡不善業，如是次第，一切具受。</p><a class="t" id="t0380b23"></a>
<p><a class="t-linehead" id="t-linehead0380b23"></a>「復次，諸比丘！彼地獄中，諸眾生輩，有無量<a class="t" id="t0380b24"></a>時長遠道中，從彼黑繩大地獄出，出已馳<a class="t" id="t0380b25"></a>走，乃至求覆求室求洲、求歸依處、求救護處，<a class="t" id="t0380b26"></a>詣黑雲沙五百由旬小地獄中入已，略說乃<a class="t" id="t0380b27"></a>至如上到第十六寒氷地獄，入彼獄已，乃<a class="t" id="t0380b28"></a>至命終，受種種苦。</p><a class="t" id="t0380b29"></a>
<p><a class="t-linehead" id="t-linehead0380b29"></a>「復次，諸比丘！眾合大地獄，亦有十六諸小地<a class="t" id="t0380c01"></a>獄，各皆縱廣五百由旬，而相圍遶，從黑雲<a class="t" id="t0380c02"></a>沙小地獄中，乃至略說，其最在後寒氷地<a class="t" id="t0380c03"></a>獄。諸比丘！於其中間，有何因緣，彼大地<a class="t" id="t0380c04"></a>獄，名為眾合也？諸比丘！而彼眾合大地獄<a class="t" id="t0380c05"></a>中，所有眾生，生者有者出者化者，乃至住<a class="t" id="t0380c06"></a>者，為彼等故，生於兩山，名為白羊、口食，熾<a class="t" id="t0380c07"></a>然極猛光焰。爾時，彼等地獄眾生，入彼山<a class="t" id="t0380c08"></a>內。彼等入已，時彼兩山各各相磨、各各相<a class="t" id="t0380c09"></a>打、各各相揩，彼山如是合已磨已，打揩各<a class="t" id="t0380c10"></a>訖，還住本處。譬如毘佉<span class="gaiji">［少／兔］<!--gaiji,,1[少／兔],2&#x3779;,3--></span>共囉毘佉<span class="gaiji">［少／兔］<!--gaiji,,1[少／兔],2&#x3779;,3--></span><a class="t" id="t0380c11"></a><span class="t-note">（此二是閃電名）</span>，相合相磨相揩相打，彼既相合，相磨<a class="t" id="t0380c12"></a>打已，各還本處。如是如是，諸比丘！彼之二<a class="t" id="t0380c13"></a>山，相合相磨相揩相打，著已各散還歸本處，<a class="t" id="t0380c14"></a>亦復如是。然於彼中，所有地獄諸眾生輩，<a class="t" id="t0380c15"></a>被山合著揩磨打時，身體一向膿血流出，唯<a class="t" id="t0380c16"></a>骸骨在，彼等爾時乃至受於極嚴重苦。命既<a class="t" id="t0380c17"></a>未終，略說乃至如上次第，如是當知。</p><a class="t" id="t0380c18"></a>
<p><a class="t-linehead" id="t-linehead0380c18"></a>「復次，諸比丘！其彼眾合大地獄中，所有眾<a class="t" id="t0380c19"></a>生，生者住者，其守獄者，取彼地獄諸眾生<a class="t" id="t0380c20"></a>輩，以大鐵石熾然猛焰，乃至撲彼地獄眾生，<a class="t" id="t0380c21"></a>置熱地上，令其仰臥，彼鐵石上，更取別石以<a class="t" id="t0380c22"></a>覆其上，如世間磑，如是用磨，磨已復磨，大<a class="t" id="t0380c23"></a>磨作末，既作末已，復更細磨。彼等磨時，<a class="t" id="t0380c24"></a>更復重研，研已復研，大研作塵。既作塵已，<a class="t" id="t0380c25"></a>復作細塵。如是種種作塵末時，一向唯見膿<a class="t" id="t0380c26"></a>血流出，空有骸骨塵末而在。彼等於中乃<a class="t" id="t0380c27"></a>至受於極重苦惱。命既未終，略說如上，次<a class="t" id="t0380c28"></a>第應知。</p><a class="t" id="t0380c29"></a>
<p><a class="t-linehead" id="t-linehead0380c29"></a>「復次，諸比丘！而彼眾合大地獄中，所有地獄<a class="t" id="t0381a01"></a>諸眾生輩，生者有者乃至住者，其守獄卒<a class="t" id="t0381a02"></a>取彼眾生，撲置熱鐵大鐵槽中，其槽熾然一<a class="t" id="t0381a03"></a>向猛焰。擲槽中已，猶如世間壓諸甘蔗及以<a class="t" id="t0381a04"></a>胡麻，如是柞壓，壓已復壓，如是大壓。彼<a class="t" id="t0381a05"></a>等壓時，其傍唯見膿血流出，一邊唯有骸骨<a class="t" id="t0381a06"></a>滓在於中，乃至受大嚴苦，略說如上。命既<a class="t" id="t0381a07"></a>未終，其中受苦種種痛劇。</p><a class="t" id="t0381a08"></a>
<p><a class="t-linehead" id="t-linehead0381a08"></a>「復次，諸比丘！而彼眾合大地獄中，所有地獄<a class="t" id="t0381a09"></a>諸眾生輩，生者有者乃至住者，其守獄卒<a class="t" id="t0381a10"></a>取彼眾生，擲鐵臼中熾然猛焰，乃至一向極<a class="t" id="t0381a11"></a>熱鐵杵持用擣築，擣已復擣乃至大擣。如<a class="t" id="t0381a12"></a>是又築，築已復築，乃至大築。既擣築已，復<a class="t" id="t0381a13"></a>更碎末，又大碎末。彼等如是，舂擣築碎，<a class="t" id="t0381a14"></a>作塵末時，唯有膿血一向傍流，一邊唯有<a class="t" id="t0381a15"></a>骸骨末在。彼等於中，乃至極受嚴切重苦，<a class="t" id="t0381a16"></a>略說如上。乃至其中，命未終盡，具受眾苦。</p><a class="t" id="t0381a17"></a>
<p><a class="t-linehead" id="t-linehead0381a17"></a>「復次，諸比丘！而彼眾合大地獄中，所有地獄<a class="t" id="t0381a18"></a>諸眾生輩，生者有者乃至住者。爾時，於上<a class="t" id="t0381a19"></a>虛空之中，有大鐵象，自然出生，熾然猛壯，<a class="t" id="t0381a20"></a>乃至一向光焰赫盛。為彼地獄諸眾生輩，從<a class="t" id="t0381a21"></a>其頭頂乃至足趺，象以兩脚蹹其髑髏，蹹<a class="t" id="t0381a22"></a>已復蹹，乃至大蹹。彼象蹹時，能令彼等地<a class="t" id="t0381a23"></a>獄眾生，身諸膿血一向流出，一邊唯有骸骨<a class="t" id="t0381a24"></a>獨在。彼等於中受大嚴苦，略說如上。命未<a class="t" id="t0381a25"></a>終盡，如是次第，於中具受。</p><a class="t" id="t0381a26"></a>
<p><a class="t-linehead" id="t-linehead0381a26"></a>「復次，諸比丘！而彼眾合大地獄中，諸眾生<a class="t" id="t0381a27"></a>輩，經無量時長遠道中，從於眾合大地獄<a class="t" id="t0381a28"></a>出。出已一向馳奔而走，乃至求於救護之<a class="t" id="t0381a29"></a>處，向黑雲沙五百由旬小地獄中。入已乃至<a class="t" id="t0381b01"></a>寒氷地獄，具受眾苦。</p><a class="t" id="t0381b02"></a>
<p><a class="t-linehead" id="t-linehead0381b02"></a>「復次，諸比丘！其彼叫喚大地獄中亦有十六<a class="t" id="t0381b03"></a>五百由旬諸小地獄，從黑雲沙乃至最後寒<a class="t" id="t0381b04"></a>氷地獄。諸比丘！於其中間，有何因緣，稱彼<a class="t" id="t0381b05"></a>叫喚為大地獄？諸比丘！而彼叫喚大地獄中<a class="t" id="t0381b06"></a>諸眾生輩，生者有者乃至住者，其守獄卒，<a class="t" id="t0381b07"></a>駈彼地獄諸眾生輩，令其入於諸鐵城中，其<a class="t" id="t0381b08"></a>城熾然熱鐵猛焰，其光焰赫。彼等於中，乃<a class="t" id="t0381b09"></a>至受於嚴重苦故，眾惱逼切，共相和合，恒<a class="t" id="t0381b10"></a>大叫喚，名叫喚獄。其彼獄中，以鐵為屋房<a class="t" id="t0381b11"></a>室輦輿，皆以鐵為樓觀園池，悉熱炭火，熾<a class="t" id="t0381b12"></a>然光耀，一向洞徹。驅逐彼等受罪眾生，擲<a class="t" id="t0381b13"></a>著於中，諸苦逼切，不可忍耐，即便叫喚，是<a class="t" id="t0381b14"></a>故名為叫喚獄也。彼等於中，受大嚴苦，略<a class="t" id="t0381b15"></a>說如上。命既未終，未盡彼等惡不善業，如<a class="t" id="t0381b16"></a>是次第，具足而受。諸比丘！其彼地獄諸眾生<a class="t" id="t0381b17"></a>輩，經無量時長遠道中，從彼叫喚大地獄<a class="t" id="t0381b18"></a>出。出已馳走，略說如前，乃至求於救護之<a class="t" id="t0381b19"></a>處，詣黑雲沙五百由旬小地獄中，入已如<a class="t" id="t0381b20"></a>前，乃至略說，其次最後寒氷地獄，其中命<a class="t" id="t0381b21"></a>終，具受眾苦。</p><a class="t" id="t0381b22"></a>
<p><a class="t-linehead" id="t-linehead0381b22"></a>「復次，諸比丘！彼大叫喚大地獄中，亦有十六<a class="t" id="t0381b23"></a>諸小地獄，以為眷屬，皆悉縱廣五百由旬，<a class="t" id="t0381b24"></a>從黑雲沙，乃至最後寒氷地獄。諸比丘！於<a class="t" id="t0381b25"></a>彼中間，有何因緣，名大叫喚大地獄也？諸<a class="t" id="t0381b26"></a>比丘！彼大叫喚大地獄中，所有眾生，生<a class="t" id="t0381b27"></a>者住者。時守獄卒取彼眾生，悉皆擲置鐵<a class="t" id="t0381b28"></a>屋室中，熾然大熱，乃至一向光焰猛壯。彼<a class="t" id="t0381b29"></a>等於中，受極嚴苦，逼切難忍，眾惱和合，遂<a class="t" id="t0381c01"></a>大叫喚，以是緣故，稱彼地獄，名大叫喚。彼<a class="t" id="t0381c02"></a>地獄中，有鐵屋宇鐵房、鐵輦鐵閣鐵樓，其中<a class="t" id="t0381c03"></a>炭火，沸湧盈溢。彼等於中，受極重苦，略說<a class="t" id="t0381c04"></a>如前。既未命盡，如是次第，具足而受。諸比<a class="t" id="t0381c05"></a>丘！而彼地獄諸眾生輩，經無量時長遠道<a class="t" id="t0381c06"></a>中，從大叫喚大地獄出。出已馳走，乃至略<a class="t" id="t0381c07"></a>說，求救護處，詣黑雲沙小地獄中。入已乃<a class="t" id="t0381c08"></a>至最後十六寒氷地獄，於中命終，具受眾<a class="t" id="t0381c09"></a>苦。</p><a class="t" id="t0381c10"></a>
<p><a class="t-linehead" id="t-linehead0381c10"></a>「復次，諸比丘！其彼熱惱大地獄中，亦有十六<a class="t" id="t0381c11"></a>諸小地獄，以為眷屬，其獄各各如前，縱廣<a class="t" id="t0381c12"></a>五百由旬，從黑雲沙乃至最後寒氷地獄。諸<a class="t" id="t0381c13"></a>比丘！於其中間，有何因緣，稱彼名為熱惱<a class="t" id="t0381c14"></a>大地獄？諸比丘！其彼熱惱大地獄中，諸眾<a class="t" id="t0381c15"></a>生輩，生者有者乃至住者，其守獄卒，取彼<a class="t" id="t0381c16"></a>地獄諸眾生輩，擲鐵鑊中，頭直向下，脚皆<a class="t" id="t0381c17"></a>向上，熾然沸湧，乃至一向熱焰湯火。彼等<a class="t" id="t0381c18"></a>於中，被燒煮故，是故名為熱惱獄也。而彼<a class="t" id="t0381c19"></a>獄中，有諸鐵釜鐵瓮鐵瓫、鐵瓨鐵盥鐵<span class="gaiji">鏊<!--gaiji,鏊,1[金＊敖],2&#x28AFC;,3--></span><a class="t" id="t0381c20"></a>鐵鼎，並皆熾然，一向猛焰。彼等於中，若燒<a class="t" id="t0381c21"></a>若煮，故名熱惱，乃至受於極嚴重苦。命既<a class="t" id="t0381c22"></a>未終，未盡彼等惡不善業，如是次第，一切<a class="t" id="t0381c23"></a>悉受。諸比丘！彼地獄中，諸眾生輩，經無量<a class="t" id="t0381c24"></a>時長遠道中，從彼熱惱大地獄出。出已乃至<a class="t" id="t0381c25"></a>馳奔而走，欲求救護歸依之處，向黑雲沙小<a class="t" id="t0381c26"></a>地獄中，略說乃至寒氷地獄，於彼命終，具<a class="t" id="t0381c27"></a>受眾苦。</p><a class="t" id="t0381c28"></a>
<p><a class="t-linehead" id="t-linehead0381c28"></a>「復次，諸比丘！彼大熱惱大地獄中，亦有十六<a class="t" id="t0381c29"></a>諸小地獄，各各縱廣五百由旬，從黑雲沙小<a class="t" id="t0382a01"></a>地獄中，乃至最後寒氷地獄。於其中間，有<a class="t" id="t0382a02"></a>何因緣，名大熱惱大地獄也？諸比丘！彼大<a class="t" id="t0382a03"></a>熱惱大地獄中，諸眾生輩，生者有者乃至住<a class="t" id="t0382a04"></a>者，其守獄卒，取彼地獄諸眾生輩，捉頭擲<a class="t" id="t0382a05"></a>下，以脚向上，置鐵釜中，熾然猛火，乃至一<a class="t" id="t0382a06"></a>向熱焰衝出。彼等於中，極受熱惱大熱惱<a class="t" id="t0382a07"></a>已，復大熱惱，是故名為熾然最大熱惱獄<a class="t" id="t0382a08"></a>也。彼等於彼熱鐵瓮中、<span class="corr" title="[瓫&gt;盆] cf.【麗】">盆</span>中鑊中鼎中鎗中，<a class="t" id="t0382a09"></a>熾然熱惱，極大苦切。擲著中已，彼等於中<a class="t" id="t0382a10"></a>為地獄火，若燒若煮若炙若煎，受諸苦惱，<a class="t" id="t0382a11"></a>惱已復惱，以是故名最熾猛熱極惱獄也。彼<a class="t" id="t0382a12"></a>等於中，受劇苦惱，略說如前。乃至命終，如<a class="t" id="t0382a13"></a>是次第，於中受苦。諸比丘！彼地獄中諸眾<a class="t" id="t0382a14"></a>生輩，經無量時長遠道中，從彼熾熱極大劇<a class="t" id="t0382a15"></a>惱地獄出已，馳奔而走，乃至略說，欲求救<a class="t" id="t0382a16"></a>護歸依之處，詣黑雲沙小地獄中，乃至最後<a class="t" id="t0382a17"></a>寒氷地獄，命既未終，受諸苦惱，次第如前。</p><a class="t" id="t0382a18"></a>
<p><a class="t-linehead" id="t-linehead0382a18"></a>「復次，諸比丘！彼阿毘脂大地獄中，亦有十六<a class="t" id="t0382a19"></a>諸小地獄而為眷屬，以自圍遶，其獄各廣五<a class="t" id="t0382a20"></a>百由旬，初黑雲沙，乃至最後寒氷地獄。諸<a class="t" id="t0382a21"></a>比丘！於彼中間，有何因緣，名阿毘脂大地<a class="t" id="t0382a22"></a>獄也？諸比丘！其阿毘脂大地獄中，諸眾生<a class="t" id="t0382a23"></a>輩，生者有者出者住者，彼等眾生，以惡不<a class="t" id="t0382a24"></a>善業果報故，彼守獄者自然出生，各各以<a class="t" id="t0382a25"></a>手，取彼地獄諸眾生身，撲著熱鐵熾然地<a class="t" id="t0382a26"></a>上，火焰直上，一向猛壯，覆<span class="corr" title="[而&gt;面] cf.【麗】">面</span>撲已，即持利<a class="t" id="t0382a27"></a>刀，從其脚踝，抽拔出筋，乃至頭髮皆相連<a class="t" id="t0382a28"></a>挽，貫徹心髓，痛苦難論。如是拔已，然後令<a class="t" id="t0382a29"></a>駕鐵車而行，熾然光焰，一向猛熱，將其經<a class="t" id="t0382b01"></a>歷無量由旬鐵地而過。所行之處，純是洞<a class="t" id="t0382b02"></a>然熱鐵險道，去已復去，隨彼心意，無暫時<a class="t" id="t0382b03"></a>停，欲向何處，稱意便去，隨所去處，隨所到<a class="t" id="t0382b04"></a>處。彼等如是，將彼去時，欲將去時，意欲去<a class="t" id="t0382b05"></a>時，即消彼等身諸肉血，無復遺餘。以是因<a class="t" id="t0382b06"></a>緣，受嚴切苦，極重劇苦，意不憙苦。命既未<a class="t" id="t0382b07"></a>終，乃至未盡惡不善業，未滅未散未變未移，<a class="t" id="t0382b08"></a>若於往昔人非人身所作來者，一切悉受。</p><a class="t" id="t0382b09"></a>
<p><a class="t-linehead" id="t-linehead0382b09"></a>「復次，諸比丘！彼阿毘脂大地獄中，諸眾生<a class="t" id="t0382b10"></a>輩，生者有者化者住者，以惡不善業果報故，<a class="t" id="t0382b11"></a>從於東方有大火聚，忽爾出生，熾然赫色，<a class="t" id="t0382b12"></a>極大猛焰，一向洞赫。如是次第，南方西方<a class="t" id="t0382b13"></a>及北方等，諸方各各皆有極大火聚出生，熾<a class="t" id="t0382b14"></a>然光焰，悉皆猛赫。彼等於中，以此四方四<a class="t" id="t0382b15"></a>大火聚之所圍繞，漸漸逼近，共相和合，令<a class="t" id="t0382b16"></a>諸眾生受諸痛苦，乃至受彼大嚴切苦。命既<a class="t" id="t0382b17"></a>未終，略說如上，於彼獄中，一切具受。</p><a class="t" id="t0382b18"></a>
<p class="endsutta"><span class="t-juanname">起世因本經卷第三</span></p>　<a class="t" id="t0382b19"></a><a class="t" id="t0382b20"></a><a class="t" id="t0382b21"></a>
<p class="suttainfo"><span class="t-juanname">起世因本經卷第四</span><br><a class="t" id="t0382b22"></a><a class="t" id="t0382b23"></a>
<span class="t-byline">隋天竺沙門達摩笈多譯</span></p><a class="t" id="t0382b24"></a><h2>地獄品下</h2><a class="t" id="t0382b25"></a>
<p><a class="t-linehead" id="t-linehead0382b25"></a>「復次，諸比丘！彼阿毘脂大地獄中，諸眾生<a class="t" id="t0382b26"></a>輩，生者有者乃至住者，以惡不善業果報<a class="t" id="t0382b27"></a>故，從於東壁光<span class="corr" title="[炎&gt;焰] cf.【麗】">焰</span>出已直射西壁。到已而<a class="t" id="t0382b28"></a>住，從於西壁光焰出已，直射東壁，到已而住；<a class="t" id="t0382b29"></a>從於南壁光焰出已，直射北壁；從於北壁光<a class="t" id="t0382c01"></a>焰出已，直射南壁；從下向上，自上射下，縱<a class="t" id="t0382c02"></a>橫交接，上下衝射；熱光赫焰，騰沸相激。彼<a class="t" id="t0382c03"></a>等於中，以此六種大猛火聚，擲諸眾生，以著<a class="t" id="t0382c04"></a>其中，乃至受於極嚴切苦。命既未終，乃至<a class="t" id="t0382c05"></a>略說，彼不善業未畢未盡，於其中間，具足<a class="t" id="t0382c06"></a>而受。</p><a class="t" id="t0382c07"></a>
<p><a class="t-linehead" id="t-linehead0382c07"></a>「復次，諸比丘！彼阿毘脂大地獄中，諸眾生<a class="t" id="t0382c08"></a>輩，生者有者乃至住者，以惡不善業果報<a class="t" id="t0382c09"></a>故，經無量時長遠道中，見獄東門忽然自開。<a class="t" id="t0382c10"></a>是時，彼獄諸眾生輩，以見聞彼開門聲故，走<a class="t" id="t0382c11"></a>向彼處，走已復走，大速疾走：『我等今者至於<a class="t" id="t0382c12"></a>彼處，決應得脫。我等今者達到彼處，應當<a class="t" id="t0382c13"></a>大吉。』彼等眾生，如是走時，走復走時，速疾<a class="t" id="t0382c14"></a>走時，其身轉更熾然光焰。譬如世間有力壯<a class="t" id="t0382c15"></a>夫將大火炬逆風而走，而彼火炬，更復轉<a class="t" id="t0382c16"></a>然焰熾猛盛。如是如是，彼等走時，走已復<a class="t" id="t0382c17"></a>走，如是走時，身諸支節，轉復熾燃，舉足之<a class="t" id="t0382c18"></a>時，肉血離散，下足之時，其肉還生。又復彼<a class="t" id="t0382c19"></a>等，如是奔走，欲近門時，為彼等故，門自然<a class="t" id="t0382c20"></a>閉。眾生爾時，於彼獄中，熱鐵地上熾燃光<a class="t" id="t0382c21"></a>焰，一向悶絕，覆面而踣。彼等於中，既覆踣<a class="t" id="t0382c22"></a>已，即燒其皮，燒皮已次燒肉，燒肉已燒筋，<a class="t" id="t0382c23"></a>燒筋已燒骨，燒骨已至髓，髓出已即時烟<a class="t" id="t0382c24"></a>出，烟出已復出烟、大出烟。彼等於中，乃至<a class="t" id="t0382c25"></a>次第受極嚴苦。命既未終，略說如前，未盡<a class="t" id="t0382c26"></a>彼惡不善之業，乃至往昔人非人身所作來<a class="t" id="t0382c27"></a>者，於中具受。</p><a class="t" id="t0382c28"></a>
<p><a class="t-linehead" id="t-linehead0382c28"></a>「復次，諸比丘！彼阿毘脂大地獄中，諸眾生<a class="t" id="t0382c29"></a>輩，生者有者乃至住者，以諸不善業果報<a class="t" id="t0383a01"></a>故，經無量時長遠道中，是時彼獄南門西門<a class="t" id="t0383a02"></a>乃至北門，還如是開。時彼地獄諸眾生輩，<a class="t" id="t0383a03"></a>聞彼開聲，向門而走，走已復走，乃至大走，<a class="t" id="t0383a04"></a>作如是念：『我等今者，當於此處，必應得脫，<a class="t" id="t0383a05"></a>我等於今定當脫了。』彼等如是大馳走時，<a class="t" id="t0383a06"></a>其身轉復熾然猛烈。譬如壯夫手中執持大<a class="t" id="t0383a07"></a>乾草炬逆風而走，彼炬既然，轉復熾盛。如<a class="t" id="t0383a08"></a>是如是，彼等眾生，走已復走，乃至大走。作<a class="t" id="t0383a09"></a>是走時，彼等身分，轉更熾燃，舉擲足時，肉<a class="t" id="t0383a10"></a>血俱散，欲下足時，肉血還生。及到門時，彼<a class="t" id="t0383a11"></a>門還閉，彼等於中，熱鐵地上，熾然焰盛，專<a class="t" id="t0383a12"></a>一向走，既不得出，其心悶亂，覆面倒地。彼<a class="t" id="t0383a13"></a>等於中，既倒地已即燒身皮，既燒皮已次<a class="t" id="t0383a14"></a>燒其肉，既燒肉已復燒於骨，乃至徹髓，洞<a class="t" id="t0383a15"></a>然烟出，其烟熢<span class="gaiji">［火＊孛］<!--gaiji,,1[火＊孛],2&#x3DBF;,3--></span>，復出赤光，烟<span class="corr" title="[烟&gt;焰] cf.【麗】">焰</span>相雜，<a class="t" id="t0383a16"></a>熱惱復倍。彼等於中，受極嚴苦，略說如前。<a class="t" id="t0383a17"></a>乃至壽命未得終盡，惡不善業未滅未離未<a class="t" id="t0383a18"></a>變未散，乃至往昔若人非人身造作者，一切<a class="t" id="t0383a19"></a>悉受。</p><a class="t" id="t0383a20"></a>
<p><a class="t-linehead" id="t-linehead0383a20"></a>「復次，諸比丘！彼阿毘脂大地獄中，所有眾生，<a class="t" id="t0383a21"></a>乃至住者，以諸不善業果報故，為彼地獄火<a class="t" id="t0383a22"></a>所燒時，眼所見色，皆是意中所不憙色，<a class="t" id="t0383a23"></a>有意憙者而不現前。非意所好、非是好者，<a class="t" id="t0383a24"></a>不愛之色、不善之色，而恒逼惱。耳所聞聲、<a class="t" id="t0383a25"></a>鼻所聞香、舌所取味、身所覺觸、意所念法，<a class="t" id="t0383a26"></a>皆是意中所不憙法。若非意憙，非可愛<a class="t" id="t0383a27"></a>法，而來現前，凡有境界皆是不善。彼等於<a class="t" id="t0383a28"></a>中，以是因緣，恒受極重苦惱麁澁，其色惡<a class="t" id="t0383a29"></a>故，其觸亦然。乃至壽命未得終<span class="corr" title="[然&gt;盡] cf.【麗】">盡</span>，惡不善<a class="t" id="t0383b01"></a>業，未沒未滅，若於往昔人非人身造作一切<a class="t" id="t0383b02"></a>諸惡業者，悉皆具受。</p><a class="t" id="t0383b03"></a>
<p><a class="t-linehead" id="t-linehead0383b03"></a>「復次，諸比丘！更何因緣，彼阿毘脂大地獄<a class="t" id="t0383b04"></a>者，稱阿毘脂大地獄也？諸比丘！其阿毘脂<a class="t" id="t0383b05"></a>大地獄中，於一切時，無有須臾得暫受樂，乃<a class="t" id="t0383b06"></a>至如一彈指頃時，是故稱彼大地獄者，為阿<a class="t" id="t0383b07"></a>毘脂也。如是次第，具足受苦。諸比丘！彼大<a class="t" id="t0383b08"></a>地獄諸眾生輩，經無量時長遠道中，乃至從<a class="t" id="t0383b09"></a>彼阿毘脂中大地獄出。出已馳走，走已復<a class="t" id="t0383b10"></a>走，乃至大走，欲求屋宅、求覆求洲、求歸依處、<a class="t" id="t0383b11"></a>求救護處，詣黑雲沙五百由旬小地獄中。入<a class="t" id="t0383b12"></a>已乃至略說，最後到第十六寒氷地獄，具受<a class="t" id="t0383b13"></a>眾苦，彼處命終。」</p>
<p><a class="t-linehead" id="t-linehead0383b13"></a>此中世尊說如是偈：</p><a class="t" id="t0383b14"></a><blockquote class="gatha">
<p>「若人身口意造業，　　作已向於惡道中，<a class="t" id="t0383b15"></a><br>
如是當生活地獄，　　其中可畏毛竪處。<a class="t" id="t0383b16"></a><br>
經歷無數千億年，　　死已須臾還復活，<a class="t" id="t0383b17"></a><br>
怨讎各各相報對，　　此由眾生更相殺。<a class="t" id="t0383b18"></a><br>
若於父母起惡心，　　或佛菩薩聲聞眾，<a class="t" id="t0383b19"></a><br>
此等皆當墮黑繩，　　彼處受苦極嚴劇。<a class="t" id="t0383b20"></a><br>
教他正行令邪曲，　　見人友善必破壞，<a class="t" id="t0383b21"></a><br>
彼等皆墮黑繩獄，　　兩舌惡口多妄語。<a class="t" id="t0383b22"></a><br>
樂作三種重惡業，　　不修三種善根芽，<a class="t" id="t0383b23"></a><br>
此癡人輩墮合獄，　　彼等於中久受苦。<a class="t" id="t0383b24"></a><br>
或害羊馬及諸牛，　　種種雜獸雞猪等，<a class="t" id="t0383b25"></a><br>
并殺諸餘蟲蟻類，　　彼等墮於合獄中。<a class="t" id="t0383b26"></a><br>
世間怖畏相多種，　　以此逼切惱人故，<a class="t" id="t0383b27"></a><br>
彼墮磑山等獄中，　　搥押臼杵舂擣苦。<a class="t" id="t0383b28"></a><br>
貪欲恚癡惡使故，　　迴轉正理令別異，<a class="t" id="t0383b29"></a><br>
判是作非乖法律，　　彼為刀劒輪所傷。<a class="t" id="t0383c01"></a><br>
若倚強勢劫奪他，　　有力無力皆悉取，<a class="t" id="t0383c02"></a><br>
故作如是諸逼切，　　彼為鐵象所蹴蹹。<a class="t" id="t0383c03"></a><br>
若樂殺害諸眾生，　　身手血塗心嚴惡，<a class="t" id="t0383c04"></a><br>
常行如是不淨業，　　彼等當生叫喚中。<a class="t" id="t0383c05"></a><br>
諸種觸惱眾生故，　　於叫喚獄多被煑，<a class="t" id="t0383c06"></a><br>
彼中復有大叫喚，　　此由諂曲姧猾心。<a class="t" id="t0383c07"></a><br>
諸見<span class="corr" title="[調&gt;稠] cf.【麗】">稠</span>林所覆蔽，　　愛網彌密所沈淪，<a class="t" id="t0383c08"></a><br>
常行如是最下業，　　彼則墮於大叫喚。<a class="t" id="t0383c09"></a><br>
若至此大叫喚中，　　熾然鐵城毛竪處，<a class="t" id="t0383c10"></a><br>
其中鐵堂及鐵屋，　　所來入者悉燒然。<a class="t" id="t0383c11"></a><br>
若作世間諸事中，　　多諸惱亂眾生者，<a class="t" id="t0383c12"></a><br>
彼等當生熱惱獄，　　受諸熱惱無量時。<a class="t" id="t0383c13"></a><br>
世間沙門婆羅門，　　父母尊長諸耆舊，<a class="t" id="t0383c14"></a><br>
若恒觸惱令不憙，　　彼等皆墮熱惱中。<a class="t" id="t0383c15"></a><br>
生天淨業不樂修，　　所愛至親常遠離，<a class="t" id="t0383c16"></a><br>
如是之事憙作者，　　彼皆當入熱惱獄。<a class="t" id="t0383c17"></a><br>
惡向沙門婆羅門，　　并諸善人父母等，<a class="t" id="t0383c18"></a><br>
或復害於其餘尊，　　墮熱惱中常被煮。<a class="t" id="t0383c19"></a><br>
恒多造作諸惡業，　　不曾發起一善心，<a class="t" id="t0383c20"></a><br>
如是人向阿毘脂，　　當受無量眾苦惱。<a class="t" id="t0383c21"></a><br>
若說正法為非法，　　說諸非法為正法，<a class="t" id="t0383c22"></a><br>
既無增益於善者，　　彼等皆當入阿毘。<a class="t" id="t0383c23"></a><br>
活及黑繩此兩獄，　　合會叫喚三為五，<a class="t" id="t0383c24"></a><br>
熱惱大熱共成七，　　其阿毘脂為第八。<a class="t" id="t0383c25"></a><br>
此等八是大地獄，　　嚴熾苦切難忍受，<a class="t" id="t0383c26"></a><br>
惡業之人所作故，　　其中小獄有十六。」</p>
</blockquote><a class="t" id="t0383c27"></a>
<p><a class="t-linehead" id="t-linehead0383c27"></a>爾時，世尊說此偈已，告諸比丘，作如是言：<a class="t" id="t0383c28"></a>「汝諸比丘！今應當知，彼之世界於兩中間，別<a class="t" id="t0383c29"></a>更復有十地獄住。何等為十？所謂頞浮陀地<a class="t" id="t0384a01"></a>獄、泥囉浮陀地獄、阿浮地獄、呼呼婆地獄、<a class="t" id="t0384a02"></a>阿吒吒地獄、搔揵提迦地獄、優鉢羅地獄、<a class="t" id="t0384a03"></a>波頭摩地獄、奔茶利地獄、究牟陀地獄。<a class="t" id="t0384a04"></a>諸比丘！於彼中間，有如是等十種地獄。諸比<a class="t" id="t0384a05"></a>丘！何因何緣，其頞浮陀地獄，名為頞浮陀<a class="t" id="t0384a06"></a>也？諸比丘！彼頞浮陀地獄之中，諸眾生輩，<a class="t" id="t0384a07"></a>有得如是色身形體，譬如泡沫，是故名為頞<a class="t" id="t0384a08"></a>浮陀也。復更於中有何因緣，其泥囉浮陀，<a class="t" id="t0384a09"></a>名為泥囉浮陀也？諸比丘！彼泥囉浮陀地<a class="t" id="t0384a10"></a>獄之中，諸眾生輩，有得如是色身形體，譬<a class="t" id="t0384a11"></a>如肉片，是故名為泥囉浮陀也。又復於中何<a class="t" id="t0384a12"></a>因何緣，其阿呼地獄，名為阿呼也？諸比丘！<a class="t" id="t0384a13"></a>彼阿呼大地獄中，諸眾生輩，受於嚴苦逼切<a class="t" id="t0384a14"></a>之時，叫喚唱言『阿呼阿呼』，甚大苦也，是故<a class="t" id="t0384a15"></a>名為阿呼呼也。又復於中何因何緣，其呼呼<a class="t" id="t0384a16"></a>婆，名為呼呼婆也？諸比丘！彼呼呼婆地獄<a class="t" id="t0384a17"></a>之中，諸眾生輩，為彼地獄極苦所逼切時，叫<a class="t" id="t0384a18"></a>喚唱言『呼呼婆』，是故名為呼呼婆也。又復於<a class="t" id="t0384a19"></a>中何因何緣，其阿吒吒地獄，名為阿吒吒<a class="t" id="t0384a20"></a>也？諸比丘！彼阿吒吒地獄之中，諸眾生輩，<a class="t" id="t0384a21"></a>以極苦惱受逼切時，稱叫喚言『阿吒吒』，亦不<a class="t" id="t0384a22"></a>能自口中出舌，是故名為阿吒吒也。又復於<a class="t" id="t0384a23"></a>中何因何緣，其搔揵提迦，名為搔揵提迦也？<a class="t" id="t0384a24"></a>諸比丘！彼搔揵提迦地獄之中，火如是色，<a class="t" id="t0384a25"></a>譬如搔揵提迦華，是故名為搔揵提迦也。<a class="t" id="t0384a26"></a>又復於中何因何緣，其優鉢羅，名為優鉢羅<a class="t" id="t0384a27"></a>也？諸比丘！彼優鉢羅地獄之中，火如是色，<a class="t" id="t0384a28"></a>譬如優鉢羅華，是故名為優鉢羅也。又復於<a class="t" id="t0384a29"></a>中何因何緣，其究牟陀地獄，名為究牟陀也？<a class="t" id="t0384b01"></a>諸比丘！彼究牟陀地獄之中，火有是色，譬如<a class="t" id="t0384b02"></a>究牟陀華，是故名為究牟陀也。又復於中何<a class="t" id="t0384b03"></a>因何緣，其奔茶梨迦，名為奔茶梨迦也？諸<a class="t" id="t0384b04"></a>比丘！彼奔茶梨迦地獄之中，火有是色，譬<a class="t" id="t0384b05"></a>如奔茶梨迦華，是故名為奔茶梨迦也。又<a class="t" id="t0384b06"></a>復於中何因何緣，其波頭摩，名為波頭摩<a class="t" id="t0384b07"></a>也？諸比丘！彼波頭摩地獄之中，火有是色，譬<a class="t" id="t0384b08"></a>如波頭摩華，是故名為波頭摩也。</p><a class="t" id="t0384b09"></a>
<p><a class="t-linehead" id="t-linehead0384b09"></a>「諸比丘！譬如憍薩羅國中，二十佉囉迦<span class="t-note">（佉囉迦者<a class="t" id="t0384b10"></a>隋言二十斛）</span>，烏麻<span class="corr" title="[膏&gt;高] cf.【麗】">高</span>滿不槩令平，而於彼中，有一<a class="t" id="t0384b11"></a>丈夫，滿一百年，取一烏麻。如是次第，滿百<a class="t" id="t0384b12"></a>年已，復取一粒烏麻擲出。諸比丘！擲彼憍薩<a class="t" id="t0384b13"></a>羅滿二十佉囉迦烏麻盡已，如是時節，我<a class="t" id="t0384b14"></a>說其一頞浮陀壽，猶未畢盡。且以此數，略<a class="t" id="t0384b15"></a>而計之，如是二十頞浮陀壽，為一泥囉浮<a class="t" id="t0384b16"></a>陀；二十泥囉浮陀，為一阿呼；二十阿呼，為<a class="t" id="t0384b17"></a>一呼呼婆；二十呼呼婆，為一阿吒吒；二十<a class="t" id="t0384b18"></a>阿吒吒，為一搔揵提迦；二十搔揵提迦，為<a class="t" id="t0384b19"></a>一優鉢羅；二十優鉢羅，為一究牟陀；二十<a class="t" id="t0384b20"></a>究牟陀，為一奔茶梨迦；二十奔茶梨迦，為<a class="t" id="t0384b21"></a>一波頭摩；二十波頭摩，為一中劫。</p><a class="t" id="t0384b22"></a>
<p><a class="t-linehead" id="t-linehead0384b22"></a>「諸比丘！其波頭摩地獄處所，若眾生輩，離<a class="t" id="t0384b23"></a>彼一百踰闍那住<span class="t-note">（踰闍那者隋數四十里也）</span>，為彼獄火光焰<a class="t" id="t0384b24"></a>所燒；若離五十踰闍那住，諸眾生輩，皆盲<a class="t" id="t0384b25"></a>無眼；<span class="corr" title="[&gt;若] cf.【麗】">若</span>離二十五踰闍那住，諸眾生輩，身之肉<a class="t" id="t0384b26"></a>血自然破散。諸比丘！其瞿迦梨比丘，為於<a class="t" id="t0384b27"></a>舍利弗及目揵連邊，起誹謗心、濁惡心已，死<a class="t" id="t0384b28"></a>後即生彼波頭摩地獄之中。生彼處已，從口<a class="t" id="t0384b29"></a>生焰，出長十肘<span class="t-note">（肘長二尺）</span>。於其舌上，自然而有五<a class="t" id="t0384c01"></a>百具犁，恒常耕之。諸比丘！我於餘處，未曾<a class="t" id="t0384c02"></a>見有如是色類而自損害，所謂於諸梵行人<a class="t" id="t0384c03"></a>邊，心生垢濁，自損故、惡心故、不利益心故、<a class="t" id="t0384c04"></a>無慈心故、無淨心故。諸比丘！是故汝等應<a class="t" id="t0384c05"></a>須於彼諸梵行邊，當起於慈身口意業，如我<a class="t" id="t0384c06"></a>所見，晝夜起慈身口意者，常受安樂。是故<a class="t" id="t0384c07"></a>汝等諸比丘輩，皆當如我所見所說，汝應晝<a class="t" id="t0384c08"></a>夜常起慈心，汝等應當如是習學。」</p>
<p><a class="t-linehead" id="t-linehead0384c08"></a>爾時，世尊<a class="t" id="t0384c09"></a>說此伽陀：</p><a class="t" id="t0384c10"></a><blockquote class="gatha">
<p>「世間人輩當生時，　　舌頭自然出斤斧，<a class="t" id="t0384c11"></a><br>
所謂口中說惡故，　　還自損害割其身。<a class="t" id="t0384c12"></a><br>
應讚歎者不稱譽，　　合毀辱人反談美，<a class="t" id="t0384c13"></a><br>
如是名為口中諍，　　以此諍故無樂受。<a class="t" id="t0384c14"></a><br>
若人博戲得資財，　　此是世間少言諍，<a class="t" id="t0384c15"></a><br>
清淨行邊起濁心，　　是名口中大鬪諍。<a class="t" id="t0384c16"></a><br>
如是三十六百千，　　泥囉浮陀地獄數，<a class="t" id="t0384c17"></a><br>
及五頞浮陀地獄，　　墮彼波頭摩獄中，<a class="t" id="t0384c18"></a><br>
以毀聖人致如是，　　緣口意業作惡故。</p>
</blockquote><a class="t" id="t0384c19"></a>
<p><a class="t-linehead" id="t-linehead0384c19"></a>「諸比丘！彼界中間，復有諸風，名曰熱惱。諸<a class="t" id="t0384c20"></a>比丘！彼等諸風，若來到此四世界中，而此<a class="t" id="t0384c21"></a>四洲世界所有諸眾生輩，生者住者，彼皆一<a class="t" id="t0384c22"></a>切，皆散皆滅皆壞皆無。譬如葦荻，若被刈<a class="t" id="t0384c23"></a>已，不得水時，乾壞無有。如是如是，諸比丘！<a class="t" id="t0384c24"></a>彼界中間，所有諸風，名熱惱者，彼等若來<a class="t" id="t0384c25"></a>此四界時，此四洲界所有眾生，一時皆悉乾<a class="t" id="t0384c26"></a>壞無有。彼等以此內輪圓山、大輪圓山二山<a class="t" id="t0384c27"></a>所障，是故彼風不來到此。諸比丘！彼輪圓<a class="t" id="t0384c28"></a>山、大輪圓山，能作如是最大利益，為此四洲<a class="t" id="t0384c29"></a>四世界中諸眾生等，作依業故。</p><a class="t" id="t0385a01"></a>
<p><a class="t-linehead" id="t-linehead0385a01"></a>「復次，諸比丘！又於彼處世界中間，有諸風吹<a class="t" id="t0385a02"></a>地獄，燒煑眾生身肉脂髓，臭穢熢<span class="gaiji">［火＊孛］<!--gaiji,,1[火＊孛],2&#x3DBF;,3--></span>氣響種<a class="t" id="t0385a03"></a>種不淨。諸比丘！彼風若來到此四洲世界中<a class="t" id="t0385a04"></a>時，爾時四洲世界之中，所有眾生乃至住者，<a class="t" id="t0385a05"></a>彼等皆盲無復眼目，以其氣惡臭處猛故。然<a class="t" id="t0385a06"></a>彼輪圓及大輪圓二山障礙，以障礙故，不來<a class="t" id="t0385a07"></a>於此。諸比丘！彼內輪圓及大輪圓二山，能為<a class="t" id="t0385a08"></a>此四洲界諸眾生等，造作如是最大利益，成<a class="t" id="t0385a09"></a>諸眾生依止業故。</p><a class="t" id="t0385a10"></a>
<p><a class="t-linehead" id="t-linehead0385a10"></a>「復次，諸比丘！又彼界中，更有大風，名僧伽<a class="t" id="t0385a11"></a>多<span class="t-note">（僧伽多者隋言合會）</span>。諸比丘！彼風若來此世界中，則<a class="t" id="t0385a12"></a>四大洲及諸八萬四千小洲，并餘大山，及須<a class="t" id="t0385a13"></a>彌留山王，悉能擎舉，去地令高一俱嚧舍<a class="t" id="t0385a14"></a><span class="t-note">（四肘名一弓，千弓名一俱嚧舍）</span>，舉已能令分散破壞，乃至二三四<a class="t" id="t0385a15"></a>五六七俱嚧舍地，既擎舉已，悉能令其星散<a class="t" id="t0385a16"></a>破壞；乃至高一踰闍那地，擎舉星散破壞如<a class="t" id="t0385a17"></a>前，如是二三四五六七踰闍那地，擎舉破壞<a class="t" id="t0385a18"></a>悉令分散，乃至一百踰闍那地，既擎舉已分<a class="t" id="t0385a19"></a>散破壞，及二三四五六七百踰闍那地，擎舉<a class="t" id="t0385a20"></a>已碎分散破壞，亦復如前；乃至一千踰闍那<a class="t" id="t0385a21"></a>地，既擎舉已塵散破壞，及二三四五六七千<a class="t" id="t0385a22"></a>踰闍那地，悉擎舉已分散破壞。諸比丘！譬<a class="t" id="t0385a23"></a>如壯健有力丈夫，以手搦取麥<span class="gaiji">［麩－夫＋戈］<!--gaiji,,1[麩-夫＋戈],2&#x4D30;,3--></span>一把，高擎<a class="t" id="t0385a24"></a>舉已，於虛空中，粉<span class="corr" title="[粖&gt;末] cf.【麗】">末</span>分散悉令碎壞。如是<a class="t" id="t0385a25"></a>如是，諸比丘！彼世界中，最大極吹僧伽多<a class="t" id="t0385a26"></a>風，若來到此四洲界中，爾時此界四方大<a class="t" id="t0385a27"></a>洲，并及八萬四千小洲，餘諸大山及須彌<a class="t" id="t0385a28"></a>留山王，擎舉高一俱嚧舍地，分散破壞，略說<a class="t" id="t0385a29"></a>如前，乃至七千踰闍那地，既擎舉已，塵散<a class="t" id="t0385b01"></a>破壞。諸比丘！但以得彼內輪圓山、大輪圓山<a class="t" id="t0385b02"></a>二山障礙，以障礙故不來於此。諸比丘！彼內<a class="t" id="t0385b03"></a>輪圓、大輪圓山，二山威德，有如是力，能大<a class="t" id="t0385b04"></a>利益，為此四洲四世界中諸眾生等，作依業<a class="t" id="t0385b05"></a>故。</p><a class="t" id="t0385b06"></a>
<p><a class="t-linehead" id="t-linehead0385b06"></a>「復次，諸比丘！於彼世界中間之外閻浮洲南，<a class="t" id="t0385b07"></a>有閻摩王宮殿住處，縱廣六千踰闍那地，七<a class="t" id="t0385b08"></a>重牆壁、七重欄楯、七重鈴網，其外七重多羅<a class="t" id="t0385b09"></a>行樹，周匝圍遶雜色可觀，七寶所成，所謂<a class="t" id="t0385b10"></a>金銀鞞琉璃、頗致迦赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等，七<a class="t" id="t0385b11"></a>寶之所成就。於彼四方各有諸門，彼等諸門，<a class="t" id="t0385b12"></a>皆有却敵樓櫓臺殿、園苑華池。其諸華池及<a class="t" id="t0385b13"></a>園苑內，有種種樹，其樹各有種種眾葉，及<a class="t" id="t0385b14"></a>種種花，與種種果，彌滿遍布種種香<span class="corr" title="[薰&gt;熏] cf.【麗】">熏</span>，種種<a class="t" id="t0385b15"></a>眾鳥各各自鳴。復次，諸比丘！別有一時及<a class="t" id="t0385b16"></a>三摩耶，其閻摩王以惡不善業果報故，於<a class="t" id="t0385b17"></a>夜三時晝三時間，自然而有赤融銅汁，在<a class="t" id="t0385b18"></a>前出生。當如此時，其王宮殿，即變為鐵，於<a class="t" id="t0385b19"></a>先所有五欲功德，在目前者，皆沒不現，若<a class="t" id="t0385b20"></a>在宮<span class="corr" title="[外&gt;內] cf.【麗】">內</span>，即於宮內如是出生。時，閻摩王見<a class="t" id="t0385b21"></a>此事已，怖畏不安，諸毛皆竪，即便出外，若在<a class="t" id="t0385b22"></a>宮外，即復於外如是出生。時，閻摩王心生怖<a class="t" id="t0385b23"></a>畏，戰動不安，身有諸毛，一時皆竪，即走入<a class="t" id="t0385b24"></a>內。時，守獄者取閻摩王，即便撲著熱鐵地<a class="t" id="t0385b25"></a>上，熾燃猛盛一向光炎，撲仰臥已，即以鐵鉗<a class="t" id="t0385b26"></a>用開其口，以洋銅汁置於口中。時閻摩王，<a class="t" id="t0385b27"></a>即燒脣口，燒脣口已次燒於舌，既燒舌已<a class="t" id="t0385b28"></a>即燒咽喉，燒咽喉已，即燒大腸及小腸等，<a class="t" id="t0385b29"></a>次第燋然，從下而出。即於彼時及三摩耶，其<a class="t" id="t0385c01"></a>閻摩王作如是念：『所有眾生，以其往昔身<a class="t" id="t0385c02"></a>作惡行、口作惡行、意惡行者，彼等皆受如是<a class="t" id="t0385c03"></a>種種形色苦惱，心不憙處，譬如地獄諸眾生<a class="t" id="t0385c04"></a>輩。我今亦然，并及餘者，若共閻摩王同作業<a class="t" id="t0385c05"></a>眾生之輩。嗚呼！願我從此捨身死已，墮和合<a class="t" id="t0385c06"></a>中，共於人間相逢受生。爾時，我於如來教法<a class="t" id="t0385c07"></a>中，當得信解。爾時，我於彼處，當得信解，<a class="t" id="t0385c08"></a>具足已剃除鬚髮，著袈裟衣，正得信解，從<a class="t" id="t0385c09"></a>家出家。我於爾時出家已，和合不久，若善<a class="t" id="t0385c10"></a>家子為何事故，正得信解，從家出家，即彼<a class="t" id="t0385c11"></a>無上梵行盡處現見法中，自得通證。作具<a class="t" id="t0385c12"></a>足已，願我當行，我今已盡生死，已立梵行，<a class="t" id="t0385c13"></a>應所作者，皆作辦訖，更不復於後世受生。』<a class="t" id="t0385c14"></a>諸比丘！其閻摩王，或復有時發如是等求<a class="t" id="t0385c15"></a>習善念。於彼時中，其閻摩王所住宮殿，還<a class="t" id="t0385c16"></a>成七寶種種出生，及天五欲功德現前，悉皆<a class="t" id="t0385c17"></a>具足。當於彼時，其閻摩王復作是念：『所有<a class="t" id="t0385c18"></a>一切諸眾生輩，以身善行口意善行，願於彼<a class="t" id="t0385c19"></a>等，各各皆受如是安樂，譬如空住諸夜叉輩，<a class="t" id="t0385c20"></a>如我今者，自餘閻摩王，所有同集業眾生<a class="t" id="t0385c21"></a>者。』</p><a class="t" id="t0385c22"></a>
<p><a class="t-linehead" id="t-linehead0385c22"></a>「諸比丘！世間凡有三種天使。何等為三？所謂<a class="t" id="t0385c23"></a>衰老及病、死也。諸比丘！有一種人，以自放<a class="t" id="t0385c24"></a>逸，身行惡行及其口意行於惡行。而其彼人，<a class="t" id="t0385c25"></a>身口及意行惡行已，彼因緣故，身壞命終，<a class="t" id="t0385c26"></a>向於惡趣，生地獄中。其守獄者，驅彼眾生，<a class="t" id="t0385c27"></a>即時將向閻摩王邊白言：『天王！此之丈夫，昔<a class="t" id="t0385c28"></a>在人中，縱逸自在，不善和合，恣身口意，行<a class="t" id="t0385c29"></a>於惡行；然此以其身及口意行惡行已，今<a class="t" id="t0386a01"></a>來生此。是故天王！善好教示，善好訶責。』時，<a class="t" id="t0386a02"></a>閻摩王問彼丈夫：『汝善丈夫！昔在人間，第一<a class="t" id="t0386a03"></a>天使，善好教示，善好訶責，汝豈不見彼<a class="t" id="t0386a04"></a>之天使出現生耶？』彼答言：『天！我實不見。』時，<a class="t" id="t0386a05"></a>閻摩王復更告言：『丈夫！汝豈不見往昔世間<a class="t" id="t0386a06"></a>有人身時，或作婦女、或作丈夫，衰老相現，摩<a class="t" id="t0386a07"></a>訶羅時，齒缺髮白，皮膚緩皺靨子遍滿，狀<a class="t" id="t0386a08"></a>如烏麻，傴僂背曲，跛跂而行，步不依身，恒<a class="t" id="t0386a09"></a>常偏側，頸皮寬緩，如牛咽垂，脣口乾枯，喉<a class="t" id="t0386a10"></a>舌燥澁。身體屈折，氣力綿微，喘息作聲，猶<a class="t" id="t0386a11"></a>如挽鋸。向前欲倒，倚杖而行，既離盛年，肉<a class="t" id="t0386a12"></a>血消盡。羸瘦趣向未來世路，舉動尫弱失壯<a class="t" id="t0386a13"></a>時形。乃至身心，恒常戰慄，其諸支節一切<a class="t" id="t0386a14"></a>悉皆疲懈已不？』彼人答言：『天！我實見之。』</p><a class="t" id="t0386a15"></a>
<p><a class="t-linehead" id="t-linehead0386a15"></a>「時，閻摩王復更告言：『汝愚丈夫，無有智慧。<a class="t" id="t0386a16"></a>汝昔既見如是相貌，云何不作如是思念：「我<a class="t" id="t0386a17"></a>今身上，亦有是法、亦有是事，我今亦未離如<a class="t" id="t0386a18"></a>是法，我今具有如是老法。既未得離，我今應<a class="t" id="t0386a19"></a>當為身口意亦可造作微妙善業，使我當有<a class="t" id="t0386a20"></a>長夜利益安樂報也。」』時，彼丈夫即答言：『天！我<a class="t" id="t0386a21"></a>實不作如是思念。何以故？以心縱蕩行放逸<a class="t" id="t0386a22"></a>故。』時，閻摩王，又更告言：『愚癡丈夫，若如是者，<a class="t" id="t0386a23"></a>汝自懈怠，行放逸故，不修身口及意善業。以<a class="t" id="t0386a24"></a>是因緣，汝當長夜，得大苦惱，無有安樂，是<a class="t" id="t0386a25"></a>故汝當具足受此放逸行罪，當得如是惡業<a class="t" id="t0386a26"></a>果報，如彼放逸丈夫受者。又汝丈夫，此之苦<a class="t" id="t0386a27"></a>報惡行業者，非汝母作、非汝父作、非兄弟<a class="t" id="t0386a28"></a>作、非姉妹作、非國王作、非諸天作、亦非往<a class="t" id="t0386a29"></a>昔先人所作，是汝丈夫，自於身中，作此惡<a class="t" id="t0386b01"></a>業，今自聚集，汝還自當受此報也。』</p><a class="t" id="t0386b02"></a>
<p><a class="t-linehead" id="t-linehead0386b02"></a>「爾時，彼世閻摩羅王，具以如是第一天使，善<a class="t" id="t0386b03"></a>好教示，訶責彼已，復更次以第二天使，善<a class="t" id="t0386b04"></a>好教示，訶責告言：『丈夫！汝豈不見第二天使<a class="t" id="t0386b05"></a>世間出也？』彼答言：『天！我實不見。』王復告言：<a class="t" id="t0386b06"></a>『丈夫！汝豈不見，往昔世間作人身時，四大和<a class="t" id="t0386b07"></a>合，一旦乖違，若婦女身、若丈夫體，患苦困<a class="t" id="t0386b08"></a>篤，或在小床或大床上，以自屎尿污穢於身，<a class="t" id="t0386b09"></a>宛轉糞中不得自在。臥起行坐，皆人扶<a class="t" id="t0386b10"></a>持，或人洗拭，或人抱出，或有與飲，或復與<a class="t" id="t0386b11"></a>食。』彼人答言：『天！我實見之。』王復告言：『丈夫！<a class="t" id="t0386b12"></a>汝見如是，若巧智者，云何不作如是思念：<a class="t" id="t0386b13"></a>「我今亦有如是之法、我今亦有如是之事、我<a class="t" id="t0386b14"></a>亦未離如是患法、我亦自有如是患事。既未<a class="t" id="t0386b15"></a>免脫，應自覺知，我今亦可作諸善業，若身若<a class="t" id="t0386b16"></a>口若意善業，為我當來長夜，作於大利益所<a class="t" id="t0386b17"></a>大安樂處。」』彼人答言：『天！我實不作如是思念，<a class="t" id="t0386b18"></a>以懈怠心行放逸故。』王復告言：『丈夫！汝今既<a class="t" id="t0386b19"></a>是行放逸者，懶惰懈怠不作善業，若身若<a class="t" id="t0386b20"></a>口若意善業，汝何能得長夜利益及安樂報？<a class="t" id="t0386b21"></a>是故汝當修行善事，若行放逸，隨放逸故，<a class="t" id="t0386b22"></a>汝此惡業非父母作、非兄弟作、非姉妹作、<a class="t" id="t0386b23"></a>非王非天，亦非往昔先人所作、非諸沙門及<a class="t" id="t0386b24"></a>婆羅門等之所造作。此之惡業，汝既自作，<a class="t" id="t0386b25"></a>汝還自受此果報也。』</p><a class="t" id="t0386b26"></a>
<p><a class="t-linehead" id="t-linehead0386b26"></a>「時，閻摩王依次以此第二天使，善好教示，訶<a class="t" id="t0386b27"></a>責彼已，依次更以第三天使教示，訶責彼丈<a class="t" id="t0386b28"></a>夫言：『汝愚丈夫，汝在人間作人身時，豈可<a class="t" id="t0386b29"></a>不見第三天使世間出生？』彼答言：『天！我實不<a class="t" id="t0386c01"></a>見。』」</p><a class="t" id="t0386c02"></a>
<p><a class="t-linehead" id="t-linehead0386c02"></a>「時，閻摩王復告彼言：『汝丈夫！豈可不見彼<a class="t" id="t0386c03"></a>世間時，若復婦女、若有丈夫，隨時命終，安<a class="t" id="t0386c04"></a>置床上，將向於外，以雜色衣，而覆其上。又<a class="t" id="t0386c05"></a>作種種斗帳軒蓋而普周匝，為諸眷屬之所<a class="t" id="t0386c06"></a>圍遶，絕諸瓔珞，舉手散髮，或將灰土以坌頭<a class="t" id="t0386c07"></a>上，最極悲惱號咷哭泣，或言「嗚呼」、或言「多<a class="t" id="t0386c08"></a>多」、或言「養育」，舉聲大叫，搥胸哀慟，種種<a class="t" id="t0386c09"></a>語言，酸切哽楚，汝悉見不？』彼丈夫言：『天！我<a class="t" id="t0386c10"></a>實見之。』</p><a class="t" id="t0386c11"></a>
<p><a class="t-linehead" id="t-linehead0386c11"></a>「時，閻摩王復告彼言：『丈夫！汝昔既見如此之<a class="t" id="t0386c12"></a>事，何不自作如是思念：「我今亦有如是之法，<a class="t" id="t0386c13"></a>我身亦有如是之事，我既未脫如是之事，我<a class="t" id="t0386c14"></a>亦有死，亦有死法，未得免離。我今亦可作<a class="t" id="t0386c15"></a>諸善業，若身若口若意善業，為我長夜作大<a class="t" id="t0386c16"></a>利益作安樂故。」』時，彼丈夫即答天言：『我實不<a class="t" id="t0386c17"></a>作。何以故？以放逸故。』時，閻摩王復告彼言：<a class="t" id="t0386c18"></a>『丈夫！汝今既是放逸行者，以放逸故不作善<a class="t" id="t0386c19"></a>業，亦不聚集其餘諸善，謂身口意，為汝長夜<a class="t" id="t0386c20"></a>作於利益，當作安樂，是故汝今有如是事。<a class="t" id="t0386c21"></a>依放逸行，以放逸故，汝自招此惡不善業。<a class="t" id="t0386c22"></a>汝此惡業，非父母作、非兄弟作、非姉妹作、<a class="t" id="t0386c23"></a>非王非天，亦非往昔先人所作，又非沙門<a class="t" id="t0386c24"></a>婆羅門作。丈夫！汝此惡業，是汝自作自聚集<a class="t" id="t0386c25"></a>故，得此果報，汝還自受。』時，閻摩王具足以<a class="t" id="t0386c26"></a>此第三天使，教示訶責，勅彼丈夫，言語訖<a class="t" id="t0386c27"></a>已，即棄捨之。時，守獄者種種取彼丈夫手<a class="t" id="t0386c28"></a>臂，以頭向下，持足向上，即擲置於諸地獄<a class="t" id="t0386c29"></a>中。」</p>
<p><a class="t-linehead" id="t-linehead0386c29"></a>世尊爾時說伽他言：</p><a class="t" id="t0387a01"></a><blockquote class="gatha">
<p>「眾生造作惡業已，　　死後墮於惡趣中，<a class="t" id="t0387a02"></a><br>
時閻摩王見彼來，　　以悲愍心而訶責：<a class="t" id="t0387a03"></a><br>『汝昔在於人間時，　　可不見於老病死，<a class="t" id="t0387a04"></a><br>
此是天使來告示，　　云何放逸不覺知？<a class="t" id="t0387a05"></a><br>
縱身口意染諸塵，　　不行施戒自調伏，<a class="t" id="t0387a06"></a><br>
如此云何名有識，　　而不造作利益因？』<a class="t" id="t0387a07"></a><br>
爾時如法閻摩王，　　作是訶責罪人已，<a class="t" id="t0387a08"></a><br>
彼即喘息心恐怖，　　戰懼便作如是言：<a class="t" id="t0387a09"></a><br>『以我昔共惡朋友，　　聞善意中不憙作，<a class="t" id="t0387a10"></a><br>
貪欲瞋恚所纏覆，　　不作自利故損身。』<a class="t" id="t0387a11"></a><br>『汝既不修眾善因，　　唯造種種諸惡業，<a class="t" id="t0387a12"></a><br>
愚癡今日當得果，　　彼業受來地獄中。<a class="t" id="t0387a13"></a><br>
如此一切諸惡業，　　非父非是母所作，<a class="t" id="t0387a14"></a><br>
亦非沙門婆羅門，　　非是國王非諸天。<a class="t" id="t0387a15"></a><br>
此直是汝自造作，　　諸惡業子不淨故，<a class="t" id="t0387a16"></a><br>
自既作此諸惡業，　　今當分受此惡果。』<a class="t" id="t0387a17"></a><br>
彼王以是三天使，　　次第訶責罪者已，<a class="t" id="t0387a18"></a><br>
閻摩羅王於彼時，　　棄捨諸罪眾生去。<a class="t" id="t0387a19"></a><br>
時閻摩世所住者，　　即便取彼丈夫輩，<a class="t" id="t0387a20"></a><br>
牽將向於地獄中，　　極大可畏毛竪處。<a class="t" id="t0387a21"></a><br>
四邊相向有四門，　　四方四維皆整頓，<a class="t" id="t0387a22"></a><br>
諸院垣墻皆是鐵，　　用鐵周匝以為欄。<a class="t" id="t0387a23"></a><br>
熾然猛熱鐵為<span class="corr" title="[城&gt;地] cf.【麗】">地</span>，　　光焰嚴盛烟火合，<a class="t" id="t0387a24"></a><br>
遙見可畏心已驚，　　嚴熾焰赫難可向。<a class="t" id="t0387a25"></a><br>
猶如一百由旬內，　　大火熾然悉彌滿，<a class="t" id="t0387a26"></a><br>
其中所燒眾生輩，　　皆由往昔作惡因。<a class="t" id="t0387a27"></a><br>
被於天使之所訶，　　而心放逸無覺察，<a class="t" id="t0387a28"></a><br>
彼等即今長夜悔，　　皆由往昔下劣心。<a class="t" id="t0387a29"></a><br>
所有智慧諸人等，　　若見天使來開導，<a class="t" id="t0387b01"></a><br>
應當精勤莫放逸，　　諸聖法王善巧說。<a class="t" id="t0387b02"></a><br>
既見聞已須恐怖，　　諸有生死窮盡處，<a class="t" id="t0387b03"></a><br>
一切無過於涅槃，　　種種患盡無有餘。<a class="t" id="t0387b04"></a><br>
至彼安隱則快樂，　　如是見法得寂滅，<a class="t" id="t0387b05"></a><br>
所謂諸怨皆已度，　　自然清淨得涅槃。</p>
</blockquote><a class="t" id="t0387b06"></a>
<p class="endsutta"><span class="t-juanname">起世因本經卷第四</span></p>　<a class="t" id="t0387b07"></a><a class="t" id="t0387b08"></a><a class="t" id="t0387b09"></a>
<p class="suttainfo"><span class="t-juanname">起世因本經卷第五</span><br><a class="t" id="t0387b10"></a><a class="t" id="t0387b11"></a>
<span class="t-byline">隋天竺沙門達摩笈多譯</span></p><a class="t" id="t0387b12"></a><h2>諸龍金翅鳥品第五</h2><a class="t" id="t0387b13"></a>
<p><a class="t-linehead" id="t-linehead0387b13"></a>「復次，諸比丘！一切諸龍，有四種生。何等為<a class="t" id="t0387b14"></a>四？一者卵生、二者胎生、三者濕生、四者化<a class="t" id="t0387b15"></a>生，如此名為四種生龍。諸比丘！其金翅鳥，<a class="t" id="t0387b16"></a>亦四種生，所謂卵生、胎生、濕生及以化生，<a class="t" id="t0387b17"></a>此等名為彼金翅鳥有四種生。諸比丘！大海<a class="t" id="t0387b18"></a>水底有娑伽羅龍王宮殿，縱廣正等八萬由<a class="t" id="t0387b19"></a>旬，七重垣牆、七重欄楯，周匝莊嚴，七重寶鈴，<a class="t" id="t0387b20"></a>間錯珠網。復有七重多羅行樹，扶踈蔭映之<a class="t" id="t0387b21"></a>所圍繞，妙色可觀，眾寶莊挍，所謂金銀琉璃、<a class="t" id="t0387b22"></a>頗梨赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等，七寶所成。於彼四<a class="t" id="t0387b23"></a>方各有諸門，而彼諸門，有諸重閣樓觀却敵，<a class="t" id="t0387b24"></a>有諸園苑及以泉池。地與池中，各各皆有眾<a class="t" id="t0387b25"></a>雜花草，行伍相當。復有諸樹，種種葉華，<a class="t" id="t0387b26"></a>種種眾果，種種香熏，種種諸鳥，各各自鳴。</p><a class="t" id="t0387b27"></a>
<p><a class="t-linehead" id="t-linehead0387b27"></a>「諸比丘！彼須彌留山、佉低羅山，二山中間，有<a class="t" id="t0387b28"></a>於難陀、優波難陀二大龍王宮殿住處，其處<a class="t" id="t0387b29"></a>縱廣六千由旬，七重垣牆、七重欄楯，略說<a class="t" id="t0387c01"></a>如前，乃至眾鳥各各自鳴。諸比丘！其大海北<a class="t" id="t0387c02"></a>為諸龍王及諸一切金翅鳥王，有一大樹，其<a class="t" id="t0387c03"></a>樹名曰居吒奢摩離<span class="t-note">（隋言麁聚）</span>。彼之大樹，其本周<a class="t" id="t0387c04"></a>圍有七由旬，其下入地二十由旬，其上出<a class="t" id="t0387c05"></a>高一百由旬，枝葉遍覆五十由旬，其院縱廣<a class="t" id="t0387c06"></a>五百由旬，七重牆塹，略說如前，乃至眾鳥，各<a class="t" id="t0387c07"></a>各自鳴。諸比丘！彼居吒奢摩離大樹東面，有<a class="t" id="t0387c08"></a>卵生龍及卵生金翅鳥諸宮殿住，宮各縱廣<a class="t" id="t0387c09"></a>六百由旬，七重垣牆，略說如上，乃至眾鳥<a class="t" id="t0387c10"></a>各各自鳴。</p><a class="t" id="t0387c11"></a>
<p><a class="t-linehead" id="t-linehead0387c11"></a>「其居吒奢摩離大樹南面，有胎生龍及胎生<a class="t" id="t0387c12"></a>金翅鳥諸宮殿住，亦各縱廣六百由旬，七重<a class="t" id="t0387c13"></a>垣牆，略說如前，乃至眾鳥各各自鳴。其居<a class="t" id="t0387c14"></a>吒奢摩離大樹西面，有濕生龍及濕生金翅<a class="t" id="t0387c15"></a>鳥諸宮殿住，亦各縱廣六百由旬，七重垣<a class="t" id="t0387c16"></a>牆，略說如前，乃至眾鳥各各自鳴。其居吒奢<a class="t" id="t0387c17"></a>摩離大樹北面，有化生龍及化生金翅鳥諸<a class="t" id="t0387c18"></a>宮殿住，亦各縱廣六百由旬，七重垣牆，略<a class="t" id="t0387c19"></a>說如前，乃至眾鳥各各自鳴。</p><a class="t" id="t0387c20"></a>
<p><a class="t-linehead" id="t-linehead0387c20"></a>「諸比丘！其彼卵生金翅鳥王，欲得搏取卵生<a class="t" id="t0387c21"></a>龍時，於是即飛向居吒奢摩離大樹東面枝<a class="t" id="t0387c22"></a>上，下觀海已，便以兩翅飛扇大海，水為之<a class="t" id="t0387c23"></a>開二百由旬。海水開已，即便銜取卵生龍出，<a class="t" id="t0387c24"></a>隨其所用，隨其所食。諸比丘！其諸卵生金翅<a class="t" id="t0387c25"></a>鳥王，唯能取得卵生龍食，隨其所用，則不<a class="t" id="t0387c26"></a>能取胎生之龍，及濕生龍、化生龍等。</p><a class="t" id="t0387c27"></a>
<p><a class="t-linehead" id="t-linehead0387c27"></a>「諸比丘！其諸胎生金翅鳥王，若欲得取卵<a class="t" id="t0387c28"></a>生龍者，即時飛向彼居吒奢摩離大樹東枝<a class="t" id="t0387c29"></a>之上，下觀大海，即以兩翅飛扇大海，水為之<a class="t" id="t0388a01"></a>開二百由旬，因而銜取卵生龍出，隨其所食。<a class="t" id="t0388a02"></a>又復胎生金翅鳥王，若欲搏取胎生龍者，即<a class="t" id="t0388a03"></a>便飛向彼居吒奢摩離大樹南枝上，下觀大<a class="t" id="t0388a04"></a>海，即以兩翅飛扇大海，水為之開四百由旬，<a class="t" id="t0388a05"></a>遂便銜取胎生龍出，隨其食用。諸比丘！其諸<a class="t" id="t0388a06"></a>胎生金翅鳥王，唯能取得卵生諸龍及胎生<a class="t" id="t0388a07"></a>龍，隨其所用，則不能得濕生諸龍、化生龍等。</p><a class="t" id="t0388a08"></a>
<p><a class="t-linehead" id="t-linehead0388a08"></a>「諸比丘！其諸濕生金翅鳥王，若欲得取卵生<a class="t" id="t0388a09"></a>龍時，爾時飛上彼居吒奢摩離大樹東枝上，<a class="t" id="t0388a10"></a>以翅飛扇大海，水為之開二百由旬，開已銜<a class="t" id="t0388a11"></a>取卵生龍用，隨其所食。又復濕生金翅之鳥，<a class="t" id="t0388a12"></a>若欲得取胎生龍時，即便飛向彼居吒奢摩<a class="t" id="t0388a13"></a>離大樹南枝上，以翅飛扇大海，水為之開四<a class="t" id="t0388a14"></a>百由旬，開已銜取胎生龍食，隨其所用。又復<a class="t" id="t0388a15"></a>濕生金翅之鳥，若欲得取濕生龍者，爾時飛<a class="t" id="t0388a16"></a>向彼居吒奢摩離大樹西枝上，以翅飛扇大<a class="t" id="t0388a17"></a>海，水為之開八百由旬，即便銜取濕生龍用，<a class="t" id="t0388a18"></a>隨其所食。諸比丘！其諸濕生金翅之鳥，唯<a class="t" id="t0388a19"></a>能得取卵生諸龍、胎生之龍、濕生龍等，隨<span class="corr" title="[&gt;其] cf.【麗】">其</span>所<a class="t" id="t0388a20"></a><span class="corr" title="[其&gt;] cf.【麗】"></span>用，隨其所食，唯不能得化生諸龍。</p><a class="t" id="t0388a21"></a>
<p><a class="t-linehead" id="t-linehead0388a21"></a>「諸比丘！其諸化生金翅之鳥，若其欲得取卵<a class="t" id="t0388a22"></a>生龍，爾時飛向彼居吒奢摩離大樹東枝上，<a class="t" id="t0388a23"></a>以翅飛扇大海，水為之開二百由旬，即便銜<a class="t" id="t0388a24"></a>取卵生龍食，隨其所用。又復化生金翅之鳥，<a class="t" id="t0388a25"></a>若欲搏取胎生龍時，即便飛向彼居吒奢摩<a class="t" id="t0388a26"></a>離大樹南枝上，以翅飛扇大海，水為之開四<a class="t" id="t0388a27"></a>百由旬，時彼化生金翅之鳥，即便銜取胎生<a class="t" id="t0388a28"></a>龍食，隨其所用。又復化生金翅之鳥，若欲得<a class="t" id="t0388a29"></a>取濕生龍時，即便飛向彼居吒奢摩離大樹<a class="t" id="t0388b01"></a>西枝上，以翅飛扇大海，水為之開八百由旬，<a class="t" id="t0388b02"></a>即時銜取濕生龍食，隨其所用。又復化生金<a class="t" id="t0388b03"></a>翅鳥王，若欲得取化生龍者，爾時即飛向彼<a class="t" id="t0388b04"></a>居吒奢摩離大樹北面枝上，下觀於海，便以<a class="t" id="t0388b05"></a>兩翅飛扇大海，水為之開一千六百由旬，即<a class="t" id="t0388b06"></a>便銜取化生龍食，隨其所用。諸比丘！此等諸<a class="t" id="t0388b07"></a>龍悉皆為彼<span class="corr" title="[金翅鳥之所食噉&gt;金翅之鳥所取食噉] cf.【麗】">金翅之鳥所取食噉</span>。</p><a class="t" id="t0388b08"></a>
<p><a class="t-linehead" id="t-linehead0388b08"></a>「諸比丘！別有諸龍，彼金翅鳥不能取得。所<a class="t" id="t0388b09"></a>謂娑伽羅龍王，不曾為彼金翅鳥王之所驚<a class="t" id="t0388b10"></a>動；又有難陀龍王、優波難陀龍王，此二龍王<a class="t" id="t0388b11"></a>等，亦不為彼金翅鳥取；又復提頭賴吒龍王、<a class="t" id="t0388b12"></a>阿那婆達多龍王等，亦不為彼金翅鳥王之<a class="t" id="t0388b13"></a>所撮取。諸比丘！復有自餘諸龍王等，亦不<a class="t" id="t0388b14"></a>為彼金翅鳥取，所謂摩多車迦等、德叉迦等<a class="t" id="t0388b15"></a>羯勒拏憍多摩迦等、熾婆陀弗知梨迦等、商<a class="t" id="t0388b16"></a>居波陀迦等、甘婆羅阿濕婆多羅二龍王等。<a class="t" id="t0388b17"></a>諸比丘！更有自餘諸龍住處，彼等界中，亦復<a class="t" id="t0388b18"></a>不為諸金翅鳥之所食噉。</p><a class="t" id="t0388b19"></a>
<p><a class="t-linehead" id="t-linehead0388b19"></a>「諸比丘！於彼趣中有何因緣？而彼等輩生於<a class="t" id="t0388b20"></a>龍中？諸比丘！有諸眾生，熏修龍因、受持龍<a class="t" id="t0388b21"></a>戒、發起龍心、分別龍意，作是業已，為彼因緣<a class="t" id="t0388b22"></a>所成熟故，當生龍中。復有一種，熏修金翅鳥<a class="t" id="t0388b23"></a>因、受持金翅鳥戒、發起金翅鳥心、分別金<a class="t" id="t0388b24"></a>翅鳥意，以是因緣身壞命終，即當生彼金翅<a class="t" id="t0388b25"></a>鳥中。復有一種，熏修諸獸因、受持諸獸戒、<a class="t" id="t0388b26"></a>發起諸獸心、習行諸獸業，分別諸獸意，彼<a class="t" id="t0388b27"></a>以如是種種熏修諸獸戒、因、發起行業、成就<a class="t" id="t0388b28"></a>心意，眾因緣故，身壞命終，即便生彼諸雜獸<a class="t" id="t0388b29"></a>中。復有一種，熏修牛因、牛戒、牛業、牛心、牛意，<a class="t" id="t0388c01"></a>略說如前，乃至分別，以是緣故，生於牛中。<a class="t" id="t0388c02"></a>復有一種，熏修鷄、因鷄戒、鷄業、鷄心、鷄意，略<a class="t" id="t0388c03"></a>說如前，乃至分別鷄心鷄業，以是因緣，當生<a class="t" id="t0388c04"></a>鷄中。復有一種，熏修鵄鵂因、受鵄鵂戒、發<a class="t" id="t0388c05"></a>起鵄鵂心、行鵄鵂業、分別鵄鵂意，以彼熏<a class="t" id="t0388c06"></a>修鵄鵂業、受鵄鵂戒、起鵄鵂心、分別鵄鵂<a class="t" id="t0388c07"></a>意故，以是因緣，捨身當生於鵄鵂中。諸比<a class="t" id="t0388c08"></a>丘！復有一種，熏修月戒，或復熏修日戒、星宿<a class="t" id="t0388c09"></a>戒、丈人戒，或復熏修默然戒，或有熏修大<a class="t" id="t0388c10"></a>力天戒，或有熏修大丈夫戒，或有熏修入水<a class="t" id="t0388c11"></a>戒，或有熏修供養日戒，或復熏修事行火<a class="t" id="t0388c12"></a>戒，或修苦行諸穢濁處。彼熏修已，作如是<a class="t" id="t0388c13"></a>念：『願我所修此等諸戒，月戒、日戒、星辰等戒，<a class="t" id="t0388c14"></a>及默然戒、大力天戒、大丈夫戒、水戒、火戒，苦<a class="t" id="t0388c15"></a>行穢濁，諸如是戒。我當作天，或得天報。』發<a class="t" id="t0388c16"></a>此邪願。</p><a class="t" id="t0388c17"></a>
<p><a class="t-linehead" id="t-linehead0388c17"></a>「諸比丘！復有一種，丈夫福伽羅等起邪願<a class="t" id="t0388c18"></a>者，我今說彼，當向二處，若生地獄、若生畜<a class="t" id="t0388c19"></a>生。諸比丘！復有一種沙門婆羅門等，作如是<a class="t" id="t0388c20"></a>見、作如是言：『我及世間常。此<span class="corr" title="[事&gt;是] cf.【麗】">是</span>實，餘虛妄。』<a class="t" id="t0388c21"></a>復有一種沙門婆羅門等，作如是見、作如是<a class="t" id="t0388c22"></a>言：『我及世間，悉皆無常。此<span class="corr" title="[事&gt;是] cf.【麗】">是</span>實，餘虛妄。』復<a class="t" id="t0388c23"></a>有一種沙門婆羅門，作如是見、作如是言：<a class="t" id="t0388c24"></a>『我及世間常無常。此是實，餘虛妄。』復有一種<a class="t" id="t0388c25"></a>沙門婆羅門，作如是見、作如是言：『我及世<a class="t" id="t0388c26"></a>間非常非無常。此<span class="corr" title="[事&gt;是] cf.【麗】">是</span>實，餘虛妄。』</p><a class="t" id="t0388c27"></a>
<p><a class="t-linehead" id="t-linehead0388c27"></a>「諸比丘！復有一種沙門婆羅門等，作如是見、<a class="t" id="t0388c28"></a>作如是言：『我及世間有邊。此是實，餘虛妄。』<a class="t" id="t0388c29"></a>復有一種沙門婆羅門等，作如是見、作如是<a class="t" id="t0389a01"></a>言：『我及世間無有邊。此是實，餘虛妄。』復有<a class="t" id="t0389a02"></a>一種沙門婆羅門等，作如是見、作如是言：<a class="t" id="t0389a03"></a>『我及世間或有邊或無邊。此是實，餘虛妄。』復<a class="t" id="t0389a04"></a>有一種沙門婆羅門等，作如是見、作如是言：<a class="t" id="t0389a05"></a>『我及世間非有邊非無邊。此是實，餘虛妄。』</p><a class="t" id="t0389a06"></a>
<p><a class="t-linehead" id="t-linehead0389a06"></a>「諸比丘！復有一種沙門婆羅門等，作如是見、<a class="t" id="t0389a07"></a>作如是言：『命即是身。此是實，餘虛妄。』復有<a class="t" id="t0389a08"></a>一種沙門婆羅門等，作如是見、作如是言：『命<a class="t" id="t0389a09"></a>異身異。此是實，餘虛妄。』復有一種沙門婆羅<a class="t" id="t0389a10"></a>門等，作如是見、作如是言：『有命有身。此是<a class="t" id="t0389a11"></a>實，餘虛妄。』復有一種沙門婆羅門等，作如是<a class="t" id="t0389a12"></a>見、作如是言：『無命無身。此是實，餘虛妄。』復<a class="t" id="t0389a13"></a>有一種沙門婆羅門等，作如是見、作如是言：<a class="t" id="t0389a14"></a>『如來死後有有。此是實，餘虛妄。』復有一種沙<a class="t" id="t0389a15"></a>門婆羅門等，作如是見、作如是言：『如來死<a class="t" id="t0389a16"></a>後無有有。此是實，餘虛妄。』復有一種沙門婆<a class="t" id="t0389a17"></a>羅門等，作如是見、作如是言：『如來死後，或<a class="t" id="t0389a18"></a>有有，或無有有。此是實，餘虛妄。』復有一種<a class="t" id="t0389a19"></a>沙門婆羅門等，作如是見、作如是言：『如來死<a class="t" id="t0389a20"></a>後，非有有非無有有。此是實，餘虛妄。』</p><a class="t" id="t0389a21"></a>
<p><a class="t-linehead" id="t-linehead0389a21"></a>「諸比丘！於中所有沙門婆羅門等，作如是見，<a class="t" id="t0389a22"></a>如是說言：『我及世間是常。此是實，餘虛妄。』者，<a class="t" id="t0389a23"></a>彼等於諸行中，當作我見、當作世見；離諸行<a class="t" id="t0389a24"></a>中，當作我見、當作世見。以是義故，彼等作如<a class="t" id="t0389a25"></a>是見，作如是說『我及世間是常。此是實，餘<a class="t" id="t0389a26"></a>虛妄。』諸比丘！於中所有沙門婆羅門等，作<a class="t" id="t0389a27"></a>如是見、如是說言：『我及世間無常。此是實，<a class="t" id="t0389a28"></a>餘虛妄。』者，彼等於諸行中，當作無我見、無世<a class="t" id="t0389a29"></a>間見；離諸行中，當作無我見、無世間見。以是<a class="t" id="t0389b01"></a>義故，彼等作如是說：『我及世間無常。此是實，<a class="t" id="t0389b02"></a>餘虛妄。』諸比丘！於中所有沙門婆羅門等，作<a class="t" id="t0389b03"></a>如是見、如是說言：『我及世間常非常。此是實，<a class="t" id="t0389b04"></a>餘虛妄。』者，彼等於諸行中，當有我見及世間<a class="t" id="t0389b05"></a>見；離諸行中，當有我見及世間見。以是義故，<a class="t" id="t0389b06"></a>彼等作如是說：『我及世間常非常。此是實，餘<a class="t" id="t0389b07"></a>虛妄。』諸比丘！於中所有沙門婆羅門等，作<a class="t" id="t0389b08"></a>如是見、如是說言：『我及世間非常非非常。此<a class="t" id="t0389b09"></a>是實，餘虛妄。』者，彼等於諸行中，當有我見及<a class="t" id="t0389b10"></a>世間見；離諸行中，當有我見及世間見。是故<a class="t" id="t0389b11"></a>彼等作是說言：『我及世間非常非非常。此是<a class="t" id="t0389b12"></a>實，餘虛妄。』</p><a class="t" id="t0389b13"></a>
<p><a class="t-linehead" id="t-linehead0389b13"></a>「諸比丘！於中所有沙門婆羅門等，作如是見、<a class="t" id="t0389b14"></a>如是說言：『我及世間有邊。此是實，餘虛妄。』者，<a class="t" id="t0389b15"></a>彼等作如是說：『命有邊，人有邊。從初託胎腹<a class="t" id="t0389b16"></a>中是命，死後殯葬埋藏是人。上人從初出<a class="t" id="t0389b17"></a>生受身四種，七反墮落，七過流轉，七走七<a class="t" id="t0389b18"></a>行，當成就命及入命聚。』是故彼等作如是說：<a class="t" id="t0389b19"></a>『我及世間有邊。此是實，餘虛妄。』諸比丘！於<a class="t" id="t0389b20"></a>中所有沙門婆羅門等，作如是見、作如是說：<a class="t" id="t0389b21"></a>『我及世間無有邊。此是實，餘虛妄。』者，彼等作<a class="t" id="t0389b22"></a>如是說：『命無有邊，人無有邊。從初託胎腹<a class="t" id="t0389b23"></a>中是命，死後殯葬埋藏是人。上人從初出<a class="t" id="t0389b24"></a>生受身四種，七反墮落，七過流轉，七走七<a class="t" id="t0389b25"></a>行，當成就命及入命聚。』是故彼等作如是說：<a class="t" id="t0389b26"></a>『我及世間無有邊。此是實，餘虛妄。』</p><a class="t" id="t0389b27"></a>
<p><a class="t-linehead" id="t-linehead0389b27"></a>「諸比丘！於中所有沙門婆羅門等，作如是見、<a class="t" id="t0389b28"></a>作如是說：『我及世間，非有邊非無邊。此是<a class="t" id="t0389b29"></a>實，餘虛妄。』者，彼等作如是說：『命非有邊非無<a class="t" id="t0389c01"></a>邊。是人從初託胎腹中，死後殯葬埋藏。上<a class="t" id="t0389c02"></a>人從初受身四種，七反墮落，七過流轉，七走<a class="t" id="t0389c03"></a>七行已，當成就命及入命聚。』是故彼等，作<a class="t" id="t0389c04"></a>如是說：『我及世間，非有邊非無邊。此是實，<a class="t" id="t0389c05"></a><span class="corr" title="[虛餘&gt;餘虛] cf.【麗】">餘虛</span>妄。』</p><a class="t" id="t0389c06"></a>
<p><a class="t-linehead" id="t-linehead0389c06"></a>「諸比丘！於中所有沙門婆羅門等，作如是見、<a class="t" id="t0389c07"></a>作如是說：『我及世間，非非有邊非非無邊。<a class="t" id="t0389c08"></a>此是實，餘虛妄。』者，彼等如是說：『世間非非<a class="t" id="t0389c09"></a>有邊非非無邊。從初受身四種，七反墮落，七<a class="t" id="t0389c10"></a>過流轉，七走七行已，當成就命及入命聚。』<a class="t" id="t0389c11"></a>是故彼等作如是言：『我及世間，非非有邊非<a class="t" id="t0389c12"></a>非無邊。此是實，餘虛妄。』</p><a class="t" id="t0389c13"></a>
<p><a class="t-linehead" id="t-linehead0389c13"></a>「諸比丘！於中所有沙門婆羅門等，作如是見、<a class="t" id="t0389c14"></a>作如是言：『彼命即彼身。此是實，餘虛妄。』者，<a class="t" id="t0389c15"></a>彼等於身中見有我及見<span class="corr" title="[&gt;有] cf.【麗】">有</span>命，於餘身中亦見<a class="t" id="t0389c16"></a>有我，亦見有命，是故彼等作如是言：『即彼<a class="t" id="t0389c17"></a>命即彼身。此是實，餘虛妄。』</p><a class="t" id="t0389c18"></a>
<p><a class="t-linehead" id="t-linehead0389c18"></a>「諸比丘！於中所有沙門婆羅門等，作如是<a class="t" id="t0389c19"></a>見、作如是言：『命別身別。此是實，餘虛妄。』者，<a class="t" id="t0389c20"></a>彼等於身中當見有我，及見有命，亦別身中<a class="t" id="t0389c21"></a>當見有我，及見有命。是故彼等作如是言：<a class="t" id="t0389c22"></a>『命別身別。此是實，餘虛妄。』</p><a class="t" id="t0389c23"></a>
<p><a class="t-linehead" id="t-linehead0389c23"></a>「諸比丘！於中所有沙門婆羅門等，作如是見、<a class="t" id="t0389c24"></a>作如是言：『有命及身。此是實，餘虛妄。』者，彼<a class="t" id="t0389c25"></a>等於身中當見有我及有命，別身中亦當見<a class="t" id="t0389c26"></a>有我及當見有命。是故彼等作如是言：『有<a class="t" id="t0389c27"></a>命及身。此是實，餘虛妄。』</p><a class="t" id="t0389c28"></a>
<p><a class="t-linehead" id="t-linehead0389c28"></a>「諸比丘！於中所有沙門婆羅門等，作如是見、<a class="t" id="t0389c29"></a>作如是言：『非命非身。此是實，餘虛妄。』者，彼等<a class="t" id="t0390a01"></a>於身中不見有我、不見有命，別身亦不見有<a class="t" id="t0390a02"></a>我亦不見有命。是故彼等作如是言：『非命<a class="t" id="t0390a03"></a>非身。此是實，餘虛妄。』</p><a class="t" id="t0390a04"></a>
<p><a class="t-linehead" id="t-linehead0390a04"></a>「諸比丘！於中所有沙門婆羅門等，作如是<a class="t" id="t0390a05"></a>見、作如是言：『如來死後有有。此是實，餘虛妄。』<a class="t" id="t0390a06"></a>者，彼等於世，作如是見，壽命亦當至、壽命<a class="t" id="t0390a07"></a>亦當走，趣向流轉。是故彼等作如是言：『如<a class="t" id="t0390a08"></a>來死後當有有。此是實，餘虛妄。』</p><a class="t" id="t0390a09"></a>
<p><a class="t-linehead" id="t-linehead0390a09"></a>「諸比丘！於中所有沙門婆羅門等，作如是見、<a class="t" id="t0390a10"></a>作如是言：『如來死後無有有。此是實，餘虛妄。』<a class="t" id="t0390a11"></a>者，彼等於世，作如是言：『此處有壽命至，彼處<a class="t" id="t0390a12"></a>有壽命斷。』是故彼等作如是言：『如來死後無<a class="t" id="t0390a13"></a>有有。此是實，餘虛妄。』</p><a class="t" id="t0390a14"></a>
<p><a class="t-linehead" id="t-linehead0390a14"></a>「諸比丘！於中所有沙門婆羅門等，作如是見、<a class="t" id="t0390a15"></a>作如是言：『如來死後或有有或無有有。此是<a class="t" id="t0390a16"></a>實，餘虛妄。』者，彼等所見，作如是言：『此處命<a class="t" id="t0390a17"></a>斷，走至彼處，趣向流轉。』是故彼等作如是言：<a class="t" id="t0390a18"></a>『如來死後或有有或無有有。此是實，餘虛妄。』</p><a class="t" id="t0390a19"></a>
<p><a class="t-linehead" id="t-linehead0390a19"></a>「諸比丘！於中所有沙門婆羅門等，作如是見、<a class="t" id="t0390a20"></a>作如是言：『如來死後非有有非無有有。此是<a class="t" id="t0390a21"></a>實，餘虛妄。』者，彼等見世，作如是言：『人於此<a class="t" id="t0390a22"></a>處命斷壞已，移至彼處，命亦斷壞。』是故彼<a class="t" id="t0390a23"></a>等作如是言：『如來死後非有有非無有有。此<a class="t" id="t0390a24"></a>是實，餘虛妄。』」</p><a class="t" id="t0390a25"></a>
<p><a class="t-linehead" id="t-linehead0390a25"></a>爾時，佛告諸比丘言：「諸比丘！我念往昔有一<a class="t" id="t0390a26"></a>國王，名為鏡面。時，鏡面王曾於一時，欲共<a class="t" id="t0390a27"></a>生盲諸丈夫等遊戲喜樂，即便宣告：『多集生<a class="t" id="t0390a28"></a>盲諸丈夫輩。』集已，語彼群盲等言：『謂汝生盲，<a class="t" id="t0390a29"></a>汝等頗知象之形類，其狀云何？』時，彼眾盲同<a class="t" id="t0390b01"></a>共答言：『天王！我等生盲，實不曾知象之形<a class="t" id="t0390b02"></a>類。』王復告言：『汝等先來既未識象，今者欲<a class="t" id="t0390b03"></a>知象形類不？』時，彼群盲同聲答言：『天王！我<a class="t" id="t0390b04"></a>實未識，若蒙王恩，我等欲得知象形類。』</p><a class="t" id="t0390b05"></a>
<p><a class="t-linehead" id="t-linehead0390b05"></a>「時，鏡面王即便勅喚一調象師來，告之言：『卿<a class="t" id="t0390b06"></a>可速往彼象廐內，取一象來，置於我前，示諸<a class="t" id="t0390b07"></a>盲人。』時，調象師知王意已，即將象來置王殿<a class="t" id="t0390b08"></a>前。王語彼等眾盲人輩：『此即是象。』時，諸盲<a class="t" id="t0390b09"></a>人各各以手摩觸其象。爾時，象師語眾盲人：<a class="t" id="t0390b10"></a>『汝摩觸象，以實報王。』時，眾盲輩有摸鼻者，<a class="t" id="t0390b11"></a>或牙齒者、或摸耳者，頭項背脇<span class="gaiji">髀<!--gaiji,髀,1[月＊坒],2&#x43F6;,3--></span>脚尾等，<a class="t" id="t0390b12"></a>如是摸已。時，王問言：『汝生盲輩，汝等已得<a class="t" id="t0390b13"></a>知象形類相貌等耶？』彼等生盲同答王言：『天<a class="t" id="t0390b14"></a>王！我等今已知象形類。』</p><a class="t" id="t0390b15"></a>
<p><a class="t-linehead" id="t-linehead0390b15"></a>「爾時，彼王即復問言：『汝等諸盲，既已知象，若<a class="t" id="t0390b16"></a>其知者，象為何類？』時，群盲中，或有以手摩觸<a class="t" id="t0390b17"></a>鼻者，即白王言：『天王！象形如繩。』觸牙齒者<a class="t" id="t0390b18"></a>答言：『天王！其象如橛。』觸象耳者答言：『天<a class="t" id="t0390b19"></a>王！其象如箕。』觸象頭者答言：『天王！象猶如<a class="t" id="t0390b20"></a>瓮。』觸象項者答言：『天王！象如屋梁。』觸象<a class="t" id="t0390b21"></a>背者答言：『天王！象如舍脊。』觸象脇者答言：<a class="t" id="t0390b22"></a>『天王！象形如篅。』觸象<span class="gaiji">髀<!--gaiji,髀,1[月＊坒],2&#x43F6;,3--></span>者答言：『天王！其象<a class="t" id="t0390b23"></a>如樹。』觸象脚者答言：『天王！其象如臼。』觸象尾<a class="t" id="t0390b24"></a>者答言：『天王！象如掃<span class="gaiji">箒<!--gaiji,帚,1[竺-二＋帚],2&#x7B92;,3--></span>。』其眾盲人各如是答，<a class="t" id="t0390b25"></a>天王，其象如是，天王，其象如是，復更白言：<a class="t" id="t0390b26"></a>『天王，我知象如是。』時，王告眾盲言：『汝亦不知<a class="t" id="t0390b27"></a>是象非象，況能得知象之形類？時，彼眾盲各<a class="t" id="t0390b28"></a>各自執，共相諍鬪，各各以手自遮其面，各各<a class="t" id="t0390b29"></a>相諍，各各相毀各言已是。時，鏡面王見彼眾<a class="t" id="t0390c01"></a>盲如是諍競，大笑歡樂。王於彼時即說偈言：</p><a class="t" id="t0390c02"></a><blockquote class="gatha">
<p>「『此等群盲生無目，　　橫於諸事各相爭，<a class="t" id="t0390c03"></a><br>
　曾無有師一語教，　　云何知是象身分？』</p>
</blockquote><a class="t" id="t0390c04"></a>
<p><a class="t-linehead" id="t-linehead0390c04"></a>「諸比丘！如是如是，世間所有諸沙門婆羅門<a class="t" id="t0390c05"></a>等，亦復如是，既不能知如實苦聖諦、苦集<a class="t" id="t0390c06"></a>聖諦、苦滅聖諦、苦滅道聖諦。既不如實知，<a class="t" id="t0390c07"></a>當知彼等，方應長夜共生諍鬪，流轉而行，<a class="t" id="t0390c08"></a>各相形毀，各相罵辱，既生諍鬪，執競不休，<a class="t" id="t0390c09"></a>各各以手自遮其面，如彼群盲，共相惱亂。<a class="t" id="t0390c10"></a>於中說此偈言：</p><a class="t" id="t0390c11"></a><blockquote class="gatha">
<p>「若不知彼苦聖諦，　　亦不能知苦集因，<a class="t" id="t0390c12"></a><br>
所有世間諸苦處，　　苦滅盡處無有餘。<a class="t" id="t0390c13"></a><br>
此處是道既不知，　　況知滅苦所行處，<a class="t" id="t0390c14"></a><br>
如是彼心未解脫，　　未得智慧解脫處。<a class="t" id="t0390c15"></a><br>
彼既不能諦了觀，　　所趣但向生老死，<a class="t" id="t0390c16"></a><br>
未得免脫於魔縛，　　豈能到彼無有處。</p>
</blockquote><a class="t" id="t0390c17"></a>
<p><a class="t-linehead" id="t-linehead0390c17"></a>「諸比丘！若有沙門婆羅門等，能知如實苦聖諦，<a class="t" id="t0390c18"></a>苦集、苦滅、苦滅道聖諦，如實知者，彼等應當<a class="t" id="t0390c19"></a>隨順修學，彼等長夜當和合行，各各歡喜無<a class="t" id="t0390c20"></a>有諍競，同趣一學猶如水乳，共相和合一處同<a class="t" id="t0390c21"></a>住，示現教師所說聖法安樂處住。此中偈言：</p><a class="t" id="t0390c22"></a><blockquote class="gatha">
<p>「若能知是悉有苦，　　及有所生諸苦處，<a class="t" id="t0390c23"></a><br>
既知一切悉皆苦，　　應令悉滅無有餘。<a class="t" id="t0390c24"></a><br>
既知得滅由於道，　　便到苦滅所得處，<a class="t" id="t0390c25"></a><br>
即能具足心解脫，　　及得智慧解脫處。<a class="t" id="t0390c26"></a><br>
則能到於諸有邊，　　如是不至生老死，<a class="t" id="t0390c27"></a><br>
長得免脫於魔網，　　永離世間諸有處。」</p>
</blockquote><a class="t" id="t0390c28"></a>
<h2>起世經阿修羅品第六上</h2><a class="t" id="t0390c29"></a>
<p><a class="t-linehead" id="t-linehead0390c29"></a>爾時，佛告諸比丘言：「諸比丘！去須迷留山<a class="t" id="t0391a01"></a>王東面，過千踰闍那已，其大海下有鞞摩質<a class="t" id="t0391a02"></a>多囉阿修囉王宮殿住處，其處縱廣八萬<a class="t" id="t0391a03"></a>踰闍那，七重垣牆而為圍遶，七重欄楯周匝<a class="t" id="t0391a04"></a>莊嚴，乃至七重金銀鈴網，其外七重多羅行<a class="t" id="t0391a05"></a>樹，普遍圍遶，雜色可觀，七寶所成，金銀鞞<a class="t" id="t0391a06"></a>琉璃、頗致迦赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>瑪瑙等七寶。彼城<a class="t" id="t0391a07"></a>垣牆高百踰闍那，廣五十踰闍那。彼諸垣牆，<a class="t" id="t0391a08"></a>相去各各五百踰闍那，間廁置立於門，其<a class="t" id="t0391a09"></a>門高三十踰闍那，廣十二踰闍那。彼等諸門，<a class="t" id="t0391a10"></a>各有種種却敵樓櫓、園苑陂池。諸園池中，有<a class="t" id="t0391a11"></a>種種樹，樹種種葉，葉種種華，華種種果，果<a class="t" id="t0391a12"></a>有種種香，香氣遠熏。復有種種雜類眾鳥，<a class="t" id="t0391a13"></a>各各自鳴，其音和雅，出種種聲。</p><a class="t" id="t0391a14"></a>
<p><a class="t-linehead" id="t-linehead0391a14"></a>「諸比丘！彼阿修囉大垣牆中，別為鞞摩質<a class="t" id="t0391a15"></a>多囉阿修囉王置立宮殿，其宮名曰設摩婆<a class="t" id="t0391a16"></a>帝，其城縱廣六萬踰闍那，七重垣牆，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span><a class="t" id="t0391a17"></a>等七寶所成。彼城垣牆高百踰闍那，廣五<a class="t" id="t0391a18"></a>十踰闍那，彼城垣牆相去五百踰闍那，間廁<a class="t" id="t0391a19"></a>置立於門。彼等諸門高三十踰闍那，廣十二<a class="t" id="t0391a20"></a>踰闍那。彼等諸門亦有樓櫓却敵臺閣。有諸<a class="t" id="t0391a21"></a>園苑及以陂池諸華沼等，有種種樹，及種種<a class="t" id="t0391a22"></a>葉，與種種華，并種種果，種種香熏，有種種<a class="t" id="t0391a23"></a>鳥，各各自鳴，其音和雅，出種種聲。</p><a class="t" id="t0391a24"></a>
<p><a class="t-linehead" id="t-linehead0391a24"></a>「諸比丘！彼設摩婆帝城，其王住處，正居中<a class="t" id="t0391a25"></a>央，為鞞摩質多囉阿修囉王置聚會處，名曰<a class="t" id="t0391a26"></a>七頭，其處縱廣五百踰闍那，七重欄楯，挍<a class="t" id="t0391a27"></a>飾莊嚴。復有七重金銀鈴網，其外七重多羅<a class="t" id="t0391a28"></a>行樹，周匝四方而為圍遶，雜色可觀，甚可<a class="t" id="t0391a29"></a>愛樂，各各悉是七寶所成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等<a class="t" id="t0391b01"></a>寶。普四方面各有諸門，而彼諸門，樓櫓却<a class="t" id="t0391b02"></a>敵，雜色可觀，七寶所成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等<a class="t" id="t0391b03"></a>寶，而彼下分，青鞞琉璃以為間錯，柔軟細<a class="t" id="t0391b04"></a>滑，觸之猶如迦旃隣提迦衣。</p><a class="t" id="t0391b05"></a>
<p><a class="t-linehead" id="t-linehead0391b05"></a>「諸比丘！彼阿修羅七頭聚會處所正中，自然<a class="t" id="t0391b06"></a>而有寶所成柱，高二十踰闍那。彼寶柱下，為<a class="t" id="t0391b07"></a>鞞摩質多囉阿修囉王安立寶座，高一踰闍<a class="t" id="t0391b08"></a>那，廣半踰闍那，雜色可觀，甚可愛樂，七寶<a class="t" id="t0391b09"></a>所成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶，柔軟細滑，觸之猶<a class="t" id="t0391b10"></a>如迦栴隣提迦衣。其座二邊各有十六小阿<a class="t" id="t0391b11"></a>修囉所住之處，雜色可觀，亦為七寶之所成<a class="t" id="t0391b12"></a>就，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶，柔軟可喜，觸之猶如<a class="t" id="t0391b13"></a>迦栴隣提迦衣。</p><a class="t" id="t0391b14"></a>
<p><a class="t-linehead" id="t-linehead0391b14"></a>「諸比丘！其阿修羅七頭聚會處所東面，有鞞<a class="t" id="t0391b15"></a>摩質多囉阿修囉王宮殿住處，其處縱廣千<a class="t" id="t0391b16"></a>踰闍那，七重垣牆、七重欄楯、七重鈴網。外<a class="t" id="t0391b17"></a>有七重多囉行樹，四面普皆周匝圍遶，雜色<a class="t" id="t0391b18"></a>可觀，甚可愛樂，亦為七寶之所成就，所謂<a class="t" id="t0391b19"></a>金銀鞞琉璃頗致迦，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。普<a class="t" id="t0391b20"></a>四方面各有諸門，而彼諸門，有諸樓櫓却敵<a class="t" id="t0391b21"></a>臺閣、園苑陂池諸華沼等。有種種樹與種種<a class="t" id="t0391b22"></a>葉，及種種華、種種果、種種香熏，有種種鳥，<a class="t" id="t0391b23"></a>各各自鳴，其音和雅，出種種聲。</p><a class="t" id="t0391b24"></a>
<p><a class="t-linehead" id="t-linehead0391b24"></a>「諸比丘！其阿修羅七頭聚會處所南面西北<a class="t" id="t0391b25"></a>面等，各有諸小阿修囉王輩宮殿住處。其處<a class="t" id="t0391b26"></a>縱廣九百踰闍那，或八百或七百六百五百<a class="t" id="t0391b27"></a>四三二百踰闍那，其最小者，猶尚縱廣百踰<a class="t" id="t0391b28"></a>闍那，七重垣牆，乃至略說，種種眾鳥，各各<a class="t" id="t0391b29"></a>自鳴。諸比丘！又阿修囉七頭聚會處所東面<a class="t" id="t0391c01"></a>南西北面，復有諸小阿修囉輩宮殿住處，其<a class="t" id="t0391c02"></a>處縱廣九十踰闍那，或有八十七十六十五<a class="t" id="t0391c03"></a>十四十三十二十踰闍那，其最小者，猶縱廣<a class="t" id="t0391c04"></a>十二踰闍那，七重垣牆，略說乃至，有種種鳥，<a class="t" id="t0391c05"></a>各各自鳴。諸比丘！其阿修囉七頭聚會處所<a class="t" id="t0391c06"></a>東面，鞞摩質多囉阿修囉王有苑，名娑羅林，<a class="t" id="t0391c07"></a>其林縱廣千踰闍那，七重垣牆、七重欄楯、<a class="t" id="t0391c08"></a>七重鈴網，及馬瑙等七寶所成。普四方面<a class="t" id="t0391c09"></a>各有諸門，而彼諸門，有諸樓櫓，雜色可觀，<a class="t" id="t0391c10"></a>亦為七寶之所成就，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。</p><a class="t" id="t0391c11"></a>
<p><a class="t-linehead" id="t-linehead0391c11"></a>「諸比丘！其阿修囉七頭聚會處所南面，鞞<a class="t" id="t0391c12"></a>摩質多囉阿修囉王有苑，名奢摩梨林，其林<a class="t" id="t0391c13"></a>縱廣千踰闍那，七重垣牆、七重欄楯、七重<a class="t" id="t0391c14"></a>鈴網，及馬瑙等七寶所成。普四方面各有諸<a class="t" id="t0391c15"></a>門，而彼諸門，有諸樓櫓，雜色可觀，亦為七<a class="t" id="t0391c16"></a>寶之所成就，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。</p><a class="t" id="t0391c17"></a>
<p><a class="t-linehead" id="t-linehead0391c17"></a>「諸比丘！其阿修囉七頭聚會處所西面，鞞<a class="t" id="t0391c18"></a>摩質多囉阿修囉王有苑，名俱毘陀囉林，<a class="t" id="t0391c19"></a>其林縱廣千踰闍那，七重垣牆、七重欄楯、七<a class="t" id="t0391c20"></a>重鈴網，及馬瑙等七寶所成。普四方面各有<a class="t" id="t0391c21"></a>諸門，而彼諸門有諸樓櫓，雜色可觀，亦為<a class="t" id="t0391c22"></a>七寶之所成就，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。</p><a class="t" id="t0391c23"></a>
<p><a class="t-linehead" id="t-linehead0391c23"></a>「諸比丘！其阿修囉七頭聚會處所北面，鞞摩<a class="t" id="t0391c24"></a>質多囉阿修囉王有苑，名難陀那林，其林縱<a class="t" id="t0391c25"></a>廣千踰闍那，七重垣牆、七重欄楯、七重鈴網，<a class="t" id="t0391c26"></a>及馬瑙等七寶所成。普四方面各有眾寶諸<a class="t" id="t0391c27"></a>門安住，而彼諸門有諸樓櫓，雜色可觀，乃<a class="t" id="t0391c28"></a>至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶之所成就，其此諸門唯無<a class="t" id="t0391c29"></a>臺閣，自餘同等。</p><a class="t" id="t0392a01"></a>
<p><a class="t-linehead" id="t-linehead0392a01"></a>「諸比丘！其娑羅林、奢摩梨林，二林中間，鞞<a class="t" id="t0392a02"></a>摩質多囉阿修羅王有一大池，名曰難陀，其<a class="t" id="t0392a03"></a>池縱廣五百踰闍那。其水涼冷，輕美不濁，<a class="t" id="t0392a04"></a>澄潔常清。七重寶塼，以為間錯，七重版砌，<a class="t" id="t0392a05"></a>七重欄楯，七重鈴網，其外七重多羅行樹，<a class="t" id="t0392a06"></a>周匝圍遶，雜色可觀，七寶所成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span><a class="t" id="t0392a07"></a>馬瑙等寶。普四方面各有階道，雜色可觀，<a class="t" id="t0392a08"></a>亦為七寶之所成就，謂馬瑙等。復有種種諸<a class="t" id="t0392a09"></a>華出生，所謂優鉢羅、鉢陀摩、究牟陀，奔<a class="t" id="t0392a10"></a>茶梨迦，其如火者火色火形火光，金者金色<a class="t" id="t0392a11"></a>金形金光，青者青色青形青光，赤者赤色赤<a class="t" id="t0392a12"></a>形赤光，白者白色白形白光，綠者綠色綠形<a class="t" id="t0392a13"></a>綠光，圓如車輪。其光明照一踰闍那，其香<a class="t" id="t0392a14"></a>亦熏一踰闍那。其池又有諸藕根生，大如車<a class="t" id="t0392a15"></a>軸，割之汁出，色白如乳，其味甘甜，如無蠟<a class="t" id="t0392a16"></a>蜜。</p><a class="t" id="t0392a17"></a>
<p><a class="t-linehead" id="t-linehead0392a17"></a>「諸比丘！其俱毘陀囉及難陀那，二林中間，<a class="t" id="t0392a18"></a>為鞞摩質多囉阿修羅王有一大樹，名蘇質<a class="t" id="t0392a19"></a>多囉波吒羅，其本周圍七踰闍那，根下入地<a class="t" id="t0392a20"></a>二十一踰闍那，其樹上出高百踰闍那，枝葉<a class="t" id="t0392a21"></a>蔭覆五十踰闍那，周迴縱廣五百踰闍那。其<a class="t" id="t0392a22"></a>外亦有七重垣牆，略說乃至，周匝圍遶，雜<a class="t" id="t0392a23"></a>色可觀，七寶所成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。普<a class="t" id="t0392a24"></a>四方面亦有七寶諸門而住，又彼諸門亦有<a class="t" id="t0392a25"></a>樓櫓却敵臺閣，略說乃至，種種眾鳥，各各<a class="t" id="t0392a26"></a>自鳴。</p><a class="t" id="t0392a27"></a>
<p class="endsutta"><span class="t-juanname">起世因本經卷第五</span></p>　<a class="t" id="t0392b01"></a><a class="t" id="t0392b02"></a>
<p class="suttainfo"><span class="t-juanname">起世因本經卷第六</span><br><a class="t" id="t0392b03"></a><a class="t" id="t0392b04"></a>
<span class="t-byline">隋天竺沙門達摩笈多譯</span></p><a class="t" id="t0392b05"></a><h2>阿修羅品下</h2><a class="t" id="t0392b06"></a>
<p><a class="t-linehead" id="t-linehead0392b06"></a>「諸比丘！其阿修羅七頭聚會處所，有二岐道，<a class="t" id="t0392b07"></a>通為彼王遊戲去來；其鞞摩質多囉阿修囉<a class="t" id="t0392b08"></a>王宮殿處所，有二岐道，亦復如前；諸小阿<a class="t" id="t0392b09"></a>修囉王輩宮殿處所，亦二岐道；諸小阿修<a class="t" id="t0392b10"></a>囉王輩住止處所，亦二岐道；其娑羅園林，<a class="t" id="t0392b11"></a>亦二岐道；奢摩梨園林，亦二岐道；俱毘陀<a class="t" id="t0392b12"></a>囉園林，亦二岐道；難陀那園林，亦二岐道；<a class="t" id="t0392b13"></a>其難陀池，亦二岐道；蘇質多囉波吒囉大樹，<a class="t" id="t0392b14"></a>亦二岐道；悉皆如前，七頭聚處，相通來往。</p><a class="t" id="t0392b15"></a>
<p><a class="t-linehead" id="t-linehead0392b15"></a>「諸比丘！其鞞摩質多囉阿修囉王，意欲向彼<a class="t" id="t0392b16"></a>娑羅園林，奢摩梨、俱毘陀囉、難陀那園林<a class="t" id="t0392b17"></a>等，澡浴嬉戲，遊行受樂。爾時，心念彼諸小<a class="t" id="t0392b18"></a>阿修囉王輩，及念諸小阿修囉輩。是時，彼諸<a class="t" id="t0392b19"></a>小阿修囉王輩，并及諸小阿修囉等，即生是<a class="t" id="t0392b20"></a>心：『鞞摩質多囉阿修囉王意念我等。』如是知<a class="t" id="t0392b21"></a>已，即以種種眾寶瓔珞，莊嚴其身，各嚴飾<a class="t" id="t0392b22"></a>已，乘種種乘，俱來詣向鞞摩質多囉阿修囉<a class="t" id="t0392b23"></a>王宮門之外，到已入向鞞摩質多囉阿修囉<a class="t" id="t0392b24"></a>王殿前而住。</p><a class="t" id="t0392b25"></a>
<p><a class="t-linehead" id="t-linehead0392b25"></a>「爾時，鞞摩質多囉阿修羅王，見彼諸小阿修<a class="t" id="t0392b26"></a>囉王，及諸小阿修羅眾來，即便自以種種瓔<a class="t" id="t0392b27"></a>珞莊嚴其身，莊嚴身已，即便騎乘。是時，諸小<a class="t" id="t0392b28"></a>阿修囉王并及諸小阿修囉輩，左右四面周<a class="t" id="t0392b29"></a>匝圍遶，前後導從，相將詣向娑羅園林，及奢<a class="t" id="t0392c01"></a>摩梨園林、俱毘陀囉園林、難陀那園林等。<a class="t" id="t0392c02"></a><span class="corr" title="[致&gt;到] cf.【麗】">到</span>彼處已，在於難陀園林前住。諸比丘！其<a class="t" id="t0392c03"></a>難陀園林，有三風輪，自然吹動，莊嚴彼園。<a class="t" id="t0392c04"></a>何等為三？所謂開者、淨者、吹者。何者名開？<a class="t" id="t0392c05"></a>有風輪來，開閉諸門。何者為淨？有風輪來，<a class="t" id="t0392c06"></a>掃彼園林，令地清淨。何者為吹？有風輪來，<a class="t" id="t0392c07"></a>吹動彼園林樹眾華，飄零四散。諸比丘！其<a class="t" id="t0392c08"></a>難陀那園林之中，風散種種微妙眾華，下到<a class="t" id="t0392c09"></a>於膝，有種種香，其香氛馥，遍滿園林。當於<a class="t" id="t0392c10"></a>彼時，其鞞摩質多囉阿修羅王，及諸小阿修<a class="t" id="t0392c11"></a>羅王，并諸小阿修囉等輩圍遶，即入彼難陀<a class="t" id="t0392c12"></a>那園林，入已洗浴，觀看遊戲，隨意而住。諸<a class="t" id="t0392c13"></a>阿修囉等，於彼園林，或復一月二月三月，<a class="t" id="t0392c14"></a>澡浴遊戲，隨意止住，各隨所欲去處而去。</p><a class="t" id="t0392c15"></a>
<p><a class="t-linehead" id="t-linehead0392c15"></a>「諸比丘！其鞞摩質多囉阿修羅王，恒常別有<a class="t" id="t0392c16"></a>五阿修囉，停住其側，擁護守視諸惡事故。<a class="t" id="t0392c17"></a>云何為五？一名隨喜、二者名有、三者名醉、<a class="t" id="t0392c18"></a>四名牟真隣陀、五名鞞呵多囉。諸比丘！其鞞<a class="t" id="t0392c19"></a>摩質多囉阿修囉王，有如是等五阿修羅，恒<a class="t" id="t0392c20"></a>常在於鞞摩質多囉阿修囉王側，為守護故。<a class="t" id="t0392c21"></a>諸比丘！而彼鞞摩質多囉阿修囉王宮殿之<a class="t" id="t0392c22"></a>上，有萬踰闍那海水而住，其彼水聚自然而<a class="t" id="t0392c23"></a>有四種風持。何等為四？所謂一住、二者安<a class="t" id="t0392c24"></a>住、三者不墮、四名牢固主。為此風持，常住<a class="t" id="t0392c25"></a>不動。</p><a class="t" id="t0392c26"></a>
<p><a class="t-linehead" id="t-linehead0392c26"></a>「諸比丘！去須彌留山王南面千踰闍那，在大<a class="t" id="t0392c27"></a>海下，有踊躍阿修囉王宮殿住處。其處縱廣<a class="t" id="t0392c28"></a>八萬踰闍那，七重垣牆，略說猶如鞞摩質多<a class="t" id="t0392c29"></a>囉阿修囉王種種所有，此中一一亦如彼說，<a class="t" id="t0393a01"></a>汝應當知。乃至此王宮殿之上，所有水聚，亦<a class="t" id="t0393a02"></a>為四種風輪住持，一住、二安住、三不墮、四牢<a class="t" id="t0393a03"></a>固主。</p><a class="t" id="t0393a04"></a>
<p><a class="t-linehead" id="t-linehead0393a04"></a>「諸比丘！去須彌留山王西面千踰闍那，大海<a class="t" id="t0393a05"></a>水下，有奢婆羅<span class="t-note">（隋言幻化）</span>阿修羅王宮殿住處，其<a class="t" id="t0393a06"></a>處縱廣八萬踰闍那，七重垣牆，略說猶如<a class="t" id="t0393a07"></a>鞞摩質多羅阿修羅王種種所有，此中一一<a class="t" id="t0393a08"></a>亦如彼說，汝應當知。乃至此王宮殿之上，所<a class="t" id="t0393a09"></a>有水聚，亦為四種風輪住持，一住、二安住、<a class="t" id="t0393a10"></a>三不墮、四牢固主。</p><a class="t" id="t0393a11"></a>
<p><a class="t-linehead" id="t-linehead0393a11"></a>「諸比丘！須彌留山王北面，如上相去，大海<a class="t" id="t0393a12"></a>水下，有羅睺羅阿修羅王宮殿住處，其處縱<a class="t" id="t0393a13"></a>廣如上所說，彼諸牆壁，及以門樓，臺閣却<a class="t" id="t0393a14"></a>敵。園苑諸池，有種種樹，與種種葉，種種華<a class="t" id="t0393a15"></a>果，種種香熏，有種種鳥，各各自鳴。諸比丘！<a class="t" id="t0393a16"></a>彼之處所，為羅睺羅阿修羅王有城，王住其<a class="t" id="t0393a17"></a>城，名曰摩婆帝<span class="t-note">（隋言寂主）</span>，縱廣莊嚴亦如上說。牆<a class="t" id="t0393a18"></a>壁七重，七重欄楯，七重多羅行樹，七重鈴<a class="t" id="t0393a19"></a>網，周匝圍遶，雜色可觀，七寶所成，乃至車<a class="t" id="t0393a20"></a><span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。彼等垣牆高下縱廣，亦如前<a class="t" id="t0393a21"></a>說。彼諸垣牆，亦有諸門。彼等諸門高下縱<a class="t" id="t0393a22"></a>廣一一如前。而彼諸門所有層樓，却敵臺閣，<a class="t" id="t0393a23"></a>園苑諸池，及華沼等，亦有諸樹，與種種葉，<a class="t" id="t0393a24"></a>種種花果，種種香熏，亦有種種諸雜類鳥，<a class="t" id="t0393a25"></a>各各自鳴。</p><a class="t" id="t0393a26"></a>
<p><a class="t-linehead" id="t-linehead0393a26"></a>「諸比丘！其彼摩婆帝城王所住處，為羅睺羅<a class="t" id="t0393a27"></a>阿修羅王有聚會處，還名七頭，其處縱廣<a class="t" id="t0393a28"></a>如上所說，欄楯七重，及諸鈴網，多羅行<a class="t" id="t0393a29"></a>樹，周匝圍遶，雜色可觀，亦為七寶之所莊<a class="t" id="t0393b01"></a>嚴，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。普四方面各有諸門，<a class="t" id="t0393b02"></a>彼等諸門亦有樓櫓，雜色可觀，七寶所成，<a class="t" id="t0393b03"></a>乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。而彼下分以天車<span class="gaiji">璩<!--gaiji,璩,1[（王＊巨）／木],2&#x249B2;,3--></span>分<a class="t" id="t0393b04"></a>布，其地柔軟，觸之猶如迦旃隣提衣。而彼<a class="t" id="t0393b05"></a>處中有一寶柱，高下縱廣如上所說。其彼柱<a class="t" id="t0393b06"></a>下，為羅睺羅阿修羅王置一高座，其座高<a class="t" id="t0393b07"></a>下縱廣莊挍，一一如前，雜色可觀，七寶所<a class="t" id="t0393b08"></a>成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶，柔軟細滑，觸之猶如<a class="t" id="t0393b09"></a>迦旃隣提衣。其座左邊，為十六小阿修羅王<a class="t" id="t0393b10"></a>亦各別置諸妙高座，雜色可觀，七寶所成，<a class="t" id="t0393b11"></a>乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。右邊亦然，為十六小阿<a class="t" id="t0393b12"></a>修羅王，有諸高座，亦如上說，柔軟觸之，如<a class="t" id="t0393b13"></a>迦旃隣提衣。</p><a class="t" id="t0393b14"></a>
<p><a class="t-linehead" id="t-linehead0393b14"></a>「諸比丘！彼七頭聚會阿修羅王住處東面，為<a class="t" id="t0393b15"></a>羅睺羅阿修羅王更置別住宮殿處所。其處<a class="t" id="t0393b16"></a>縱廣一一如前，七重垣牆、七重欄楯、七重<a class="t" id="t0393b17"></a>鈴網，乃至七重多羅行樹，四面普皆周匝<a class="t" id="t0393b18"></a>圍遶，雜色可觀，七寶所成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙<a class="t" id="t0393b19"></a>等寶。四方諸面各有諸門，彼等諸門各有樓<a class="t" id="t0393b20"></a>臺，却敵重閣。園苑諸池，眾華泉沼，有種種<a class="t" id="t0393b21"></a>樹，與種種葉，種種華果，種種香熏。復有種<a class="t" id="t0393b22"></a>種眾類異鳥，各各自鳴，其音和雅，甚可愛<a class="t" id="t0393b23"></a>樂。</p><a class="t" id="t0393b24"></a>
<p><a class="t-linehead" id="t-linehead0393b24"></a>「諸比丘！彼七頭聚會阿修羅王住處，東西<a class="t" id="t0393b25"></a>南北，為諸小阿修羅王輩各有宮殿住處，<a class="t" id="t0393b26"></a>其處縱廣九百踰闍那，或有八百，或有七百，<a class="t" id="t0393b27"></a>及以六百五四三二，其最小者百踰闍那，皆<a class="t" id="t0393b28"></a>有七重牆壁欄楯，略說乃至，種種眾鳥，各各<a class="t" id="t0393b29"></a>自鳴。諸比丘！彼七頭聚會阿修羅王住處，東<a class="t" id="t0393c01"></a>西南北，為彼諸小阿修羅輩亦各別有宮殿<a class="t" id="t0393c02"></a>住處，其處縱廣九十踰闍那，或有八十七十<a class="t" id="t0393c03"></a>六十五四三二，極最小者猶故縱廣十二踰<a class="t" id="t0393c04"></a>闍那，七重垣牆，略說乃至，種種眾鳥，各各自<a class="t" id="t0393c05"></a>鳴。諸比丘！其阿修羅王七頭聚會處所東面，<a class="t" id="t0393c06"></a>為羅睺羅阿修羅王有園苑住，名娑羅林，<a class="t" id="t0393c07"></a>其林縱廣，一一如前，七重垣牆，七重欄楯，<a class="t" id="t0393c08"></a>乃至馬瑙，七寶所成。普四方面各有諸門，<a class="t" id="t0393c09"></a>彼等諸門皆有樓櫓，雜色可觀，乃至亦為車<a class="t" id="t0393c10"></a><span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙七寶所成，甚可愛樂。</p><a class="t" id="t0393c11"></a>
<p><a class="t-linehead" id="t-linehead0393c11"></a>「諸比丘！其阿修羅王七頭聚會處所南面，<a class="t" id="t0393c12"></a>為羅睺羅阿修羅王有園苑住，名奢摩梨林，<a class="t" id="t0393c13"></a>縱廣莊嚴，皆如上說，七重垣牆，七重多羅<a class="t" id="t0393c14"></a>行樹，雜色可觀，亦為七寶之所挍成，乃至<a class="t" id="t0393c15"></a>車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。普四方面各有諸門，彼等諸<a class="t" id="t0393c16"></a>門有諸樓櫓，乃至馬瑙七寶所成。</p><a class="t" id="t0393c17"></a>
<p><a class="t-linehead" id="t-linehead0393c17"></a>「諸比丘！其阿修羅王七頭聚會處所西面，為<a class="t" id="t0393c18"></a>羅睺羅阿修羅王有園苑住，名曰俱毘陀羅<a class="t" id="t0393c19"></a>林，<span class="corr" title="[&gt;其林] cf.【麗】">其林</span>縱廣一一皆如上說，七重垣牆，乃至馬<a class="t" id="t0393c20"></a>瑙七寶所成。普四方面各有諸門，而彼諸門<a class="t" id="t0393c21"></a>亦有樓櫓，種種挍飾，雜色可觀，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span><a class="t" id="t0393c22"></a>馬瑙等寶之所莊嚴，甚可愛樂。</p><a class="t" id="t0393c23"></a>
<p><a class="t-linehead" id="t-linehead0393c23"></a>「諸比丘！其阿修羅王七頭聚會處所北面，<a class="t" id="t0393c24"></a>為羅睺羅阿修羅王有園苑住，名曰難陀那<a class="t" id="t0393c25"></a>林，其林縱廣如上所說，七重垣牆，乃至馬瑙<a class="t" id="t0393c26"></a>七寶所成。普四方面各有諸門，而彼諸門亦<a class="t" id="t0393c27"></a>有樓櫓，種種挍飾，雜色可觀，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬<a class="t" id="t0393c28"></a>瑙等寶之所莊嚴，甚可愛樂。</p><a class="t" id="t0393c29"></a>
<p><a class="t-linehead" id="t-linehead0393c29"></a>「諸比丘！其奢摩梨及娑羅林，二處中間，為<a class="t" id="t0394a01"></a>羅睺羅阿修羅王，有一池水，名曰難陀，其<a class="t" id="t0394a02"></a>池縱廣如上所說。其水涼冷，柔軟輕甜，清<a class="t" id="t0394a03"></a>淨不濁。以七寶塼，七重而砌。以七寶版，間<a class="t" id="t0394a04"></a>錯莊嚴。七重欄楯，七重鈴網，亦有七重多<a class="t" id="t0394a05"></a>羅行樹，周匝圍遶，雜色可觀，乃至馬瑙七<a class="t" id="t0394a06"></a>寶所成。又其四方有諸階道，甚可愛樂，亦<a class="t" id="t0394a07"></a>為七寶之所挍成。又生諸華優鉢羅華、鉢陀<a class="t" id="t0394a08"></a>摩、究牟頭、奔茶梨迦，其華火色火形火光，<a class="t" id="t0394a09"></a>略說乃至如上，水色水形水光，明照四方。<a class="t" id="t0394a10"></a>香氣氛氳，普熏一切。又有藕根，汁白味甜，<a class="t" id="t0394a11"></a>食之甘美，如無蠟蜜。</p><a class="t" id="t0394a12"></a>
<p><a class="t-linehead" id="t-linehead0394a12"></a>「諸比丘！其俱毘陀羅林及難陀那，二林中間，<a class="t" id="t0394a13"></a>為彼羅睺羅阿修羅王有一大樹，其樹名曰<a class="t" id="t0394a14"></a>蘇質多羅波吒羅，其樹縱廣種種莊嚴，皆如<a class="t" id="t0394a15"></a>上說，乃至七重牆壁欄楯，車<span class="gaiji">璩<!--gaiji,璩,1[（王＊巨）／木],2&#x249B2;,3--></span>瑪瑙七寶所<a class="t" id="t0394a16"></a>成，甚可愛樂，略說乃至，種種眾鳥，各各自<a class="t" id="t0394a17"></a>鳴，其音和雅，聽者歡喜。</p><a class="t" id="t0394a18"></a>
<p><a class="t-linehead" id="t-linehead0394a18"></a>「諸比丘！其阿修羅王七頭聚會處所嚴飾，<a class="t" id="t0394a19"></a>如上所說，亦有岐道，去來徑路，為彼羅睺<a class="t" id="t0394a20"></a>羅阿修羅王遊宮殿故。又復為諸小阿修羅<a class="t" id="t0394a21"></a>王，及諸小阿修羅輩，亦有岐道，通往來故。<a class="t" id="t0394a22"></a>向奢摩梨及俱毘陀羅，亦有岐道。向難陀那<a class="t" id="t0394a23"></a>及難陀池、蘇質多羅波吒羅樹等，皆有岐道，<a class="t" id="t0394a24"></a>通其往來，遊戲樂故。</p><a class="t" id="t0394a25"></a>
<p><a class="t-linehead" id="t-linehead0394a25"></a>「諸比丘！其羅睺羅阿修羅王，若欲向彼娑羅<a class="t" id="t0394a26"></a>林苑及難陀那林等澡浴遊戲出觀看時，爾<a class="t" id="t0394a27"></a>時心念鞞摩質多羅阿修羅王。爾時，鞞摩質<a class="t" id="t0394a28"></a>多羅阿修羅王，作如是心：『彼羅睺羅阿修<a class="t" id="t0394a29"></a>羅王，心念於我，欲共遊戲。』其時鞞摩質多羅<a class="t" id="t0394b01"></a>阿修羅王，作是念已，復自念其諸小阿修羅<a class="t" id="t0394b02"></a>王，及諸小阿修羅眾輩。爾時，彼諸小阿修羅<a class="t" id="t0394b03"></a>王，并諸小阿修羅輩，即生是心：『鞞摩質多<a class="t" id="t0394b04"></a>羅阿修羅王，念我等輩，我等當往。』即以種<a class="t" id="t0394b05"></a>種眾寶瓔珞莊嚴其身，嚴飾身已，各乘騎乘，<a class="t" id="t0394b06"></a>詣向鞞摩質多羅阿修羅所，到已在彼宮門<a class="t" id="t0394b07"></a>之所，齊整而立。爾時，鞞摩質多羅阿修羅王，<a class="t" id="t0394b08"></a>既見諸小阿修羅王并及諸小阿修羅眾皆聚<a class="t" id="t0394b09"></a>集已，即自嚴身，服諸瓔珞，馭種種乘，共諸<a class="t" id="t0394b10"></a>小王及阿修羅眾，左右圍遶前後導從，向羅<a class="t" id="t0394b11"></a>睺羅阿修羅王所，到已而住。</p><a class="t" id="t0394b12"></a>
<p><a class="t-linehead" id="t-linehead0394b12"></a>「爾時，羅睺羅阿修羅王，又復念彼踊躍及奢<a class="t" id="t0394b13"></a>婆羅二阿修羅王等。時，彼踊躍及奢婆羅二<a class="t" id="t0394b14"></a>阿修羅王亦如是念：『其羅睺羅阿修羅王，今<a class="t" id="t0394b15"></a>念我等。』如是知已，彼等復各念其諸小阿修<a class="t" id="t0394b16"></a>羅王及諸眾輩，其各知已，又並聚集，嚴飾<a class="t" id="t0394b17"></a>而來，各向踊躍、奢婆羅等二阿修羅王邊，到<a class="t" id="t0394b18"></a>已各各嚴身瓔珞乘騎，將從圍遶，來向彼羅<a class="t" id="t0394b19"></a>睺羅阿修羅邊，到已各各隨所在住。</p><a class="t" id="t0394b20"></a>
<p><a class="t-linehead" id="t-linehead0394b20"></a>「爾時，羅睺羅阿修羅王，見鞞摩質多羅阿修<a class="t" id="t0394b21"></a>羅王等並雲集已，自念諸小阿修羅王及其<a class="t" id="t0394b22"></a>眾輩。彼等知已，亦各嚴飾服乘而來，到羅<a class="t" id="t0394b23"></a>睺羅阿修羅王前，儼然住立。時，彼羅睺羅阿<a class="t" id="t0394b24"></a>修羅王，見已自著種種瓔珞，莊嚴其身，駕<a class="t" id="t0394b25"></a>種種乘，前後圍遶，即共鞞摩質多羅阿修羅<a class="t" id="t0394b26"></a>王，并及踊躍、奢婆羅等阿修羅王，并諸小王<a class="t" id="t0394b27"></a>阿修羅眾輩，雲集導從，向娑羅林、奢摩梨林、<a class="t" id="t0394b28"></a>俱毘陀羅林、難陀那林等，到已在前少時而<a class="t" id="t0394b29"></a>住。</p><a class="t" id="t0394c01"></a>
<p><a class="t-linehead" id="t-linehead0394c01"></a>「諸比丘！其難陀那林苑之中，自然而有三種<a class="t" id="t0394c02"></a>風輪。何等為三？所謂開者、淨者、吹者。於中<a class="t" id="t0394c03"></a>開者，所有風輪，開敞諸門；淨者風輪掃除<a class="t" id="t0394c04"></a>諸地；吹者風輪吹諸華樹。諸比丘！其難陀<a class="t" id="t0394c05"></a>那林苑之中，上妙好華遍散滿地，其花香氣<a class="t" id="t0394c06"></a>普熏園林，莊嚴充足，種種可觀。</p><a class="t" id="t0394c07"></a>
<p><a class="t-linehead" id="t-linehead0394c07"></a>「爾時，羅睺羅阿修羅王，及鞞摩質多羅阿修<a class="t" id="t0394c08"></a>羅王、踊躍阿修羅王、奢婆羅阿修羅王等，<a class="t" id="t0394c09"></a>并諸小王，群眾眷屬小阿修羅輩，圍遶而<a class="t" id="t0394c10"></a>入難陀那園。入已澡浴遊戲受樂，種種觀矚，<a class="t" id="t0394c11"></a>或行或住或臥或坐，隨所欲<span class="corr" title="[住&gt;往] cf.【麗】">往</span>，任意而行。<a class="t" id="t0394c12"></a>諸比丘！其羅睺羅阿修羅王，亦常有五阿修<a class="t" id="t0394c13"></a>羅，擁護惡事，名字如前。宮上海水，縱廣厚<a class="t" id="t0394c14"></a>薄，四種風持，令不墮墜，亦如上說。</p><a class="t" id="t0394c15"></a>
<h2>起世經四天王品第七</h2><a class="t" id="t0394c16"></a>
<p><a class="t-linehead" id="t-linehead0394c16"></a>「諸比丘！其須彌留山王，東面半腹，去地四萬<a class="t" id="t0394c17"></a>二千踰闍那，由乾陀山頂，有提頭賴吒天王<a class="t" id="t0394c18"></a>城郭住處，城名賢上，縱廣六百踰闍那，七重<a class="t" id="t0394c19"></a>垣牆、七重欄楯、七重鈴網。復有七重多羅行<a class="t" id="t0394c20"></a>樹，周匝圍遶，雜色可觀，悉以七寶而為莊嚴，<a class="t" id="t0394c21"></a>所謂金銀鞞琉璃、頗致迦赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等<a class="t" id="t0394c22"></a>之所成就。普四方面各有諸門，而彼諸門有<a class="t" id="t0394c23"></a>諸樓櫓却敵臺觀、園苑諸池。其諸花林有種<a class="t" id="t0394c24"></a>種樹，與種種葉，種種花果，種種香熏。有種<a class="t" id="t0394c25"></a>種鳥，各各自鳴，其音調和，甚可愛樂。</p><a class="t" id="t0394c26"></a>
<p><a class="t-linehead" id="t-linehead0394c26"></a>「諸比丘！其須彌留山王，南面半腹，去地亦<a class="t" id="t0394c27"></a>四萬二千踰闍那，由乾陀山頂，有毘婁勒<a class="t" id="t0394c28"></a>迦天王城郭住處，城名善現，縱廣莊嚴一一<a class="t" id="t0394c29"></a>如前提頭賴吒天王處所，略說乃至，種種諸<a class="t" id="t0395a01"></a>鳥，各各自鳴。</p><a class="t" id="t0395a02"></a>
<p><a class="t-linehead" id="t-linehead0395a02"></a>「諸比丘！其須彌留山王，西面半腹，去地亦四<a class="t" id="t0395a03"></a>萬二千踰闍那，由乾陀山頂，有毘婁博叉<a class="t" id="t0395a04"></a>天王城郭住處，城名善觀。縱廣莊嚴一一如<a class="t" id="t0395a05"></a>前提頭賴吒天王處所，略說乃至，種種諸鳥，<a class="t" id="t0395a06"></a>各各自鳴，其音調和，甚可愛樂。</p><a class="t" id="t0395a07"></a>
<p><a class="t-linehead" id="t-linehead0395a07"></a>「諸比丘！其須彌留山王，北面半腹，去地亦<a class="t" id="t0395a08"></a>四萬二千踰闍那，由乾陀山頂，為毘沙門天<a class="t" id="t0395a09"></a>王有三城郭，以為住處。其三者何？第一所<a class="t" id="t0395a10"></a>謂毘舍羅婆、第二名為伽婆鉢帝、第三名曰<a class="t" id="t0395a11"></a>阿茶槃多。各各縱廣六百踰闍那，七重垣牆，<a class="t" id="t0395a12"></a>七重欄楯，略說乃至種種眾鳥，各各自鳴。<a class="t" id="t0395a13"></a>諸比丘！唯除月天子宮殿、日天子七大宮<a class="t" id="t0395a14"></a>殿，其間所有自餘貫屬四大天王諸天宮<a class="t" id="t0395a15"></a>殿，或有縱廣四十踰闍那，或有三十二十十<a class="t" id="t0395a16"></a>二，其最小者，猶故縱廣六踰闍那，亦各七<a class="t" id="t0395a17"></a>重垣牆欄楯，略說如前，乃至各各眾鳥自<a class="t" id="t0395a18"></a>鳴。</p><a class="t" id="t0395a19"></a>
<p><a class="t-linehead" id="t-linehead0395a19"></a>「諸比丘！其毘舍羅婆及伽婆鉢帝，二宮殿<a class="t" id="t0395a20"></a>間，為毘沙門天王有一池水，其池名曰那墀<a class="t" id="t0395a21"></a>尼，縱廣四十踰闍那。其水調和，清涼輕軟，<a class="t" id="t0395a22"></a>其味甜美，香潔不濁。其池四邊七重塼砌，<a class="t" id="t0395a23"></a>七重寶版，間錯分明，七重欄楯，七重鈴網。<a class="t" id="t0395a24"></a>亦有七重多羅行樹，周匝圍遶，雜色可觀，<a class="t" id="t0395a25"></a>七寶所成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。普四方面各<a class="t" id="t0395a26"></a>有階道，亦為七寶之所莊嚴。於其池中，有<a class="t" id="t0395a27"></a>優鉢羅、鉢陀摩、究牟陀、奔茶梨迦等諸<a class="t" id="t0395a28"></a>華，自然出生。其華火色火形火光，乃至水<a class="t" id="t0395a29"></a>色水形水光，華開縱廣大如車輪。其光明<a class="t" id="t0395b01"></a>照半踰闍那，其香氣熏一踰闍那。有諸藕根，<a class="t" id="t0395b02"></a>大如車軸，割之汁出，色白如乳，食之甜美，<a class="t" id="t0395b03"></a>味甘猶蜜。</p><a class="t" id="t0395b04"></a>
<p><a class="t-linehead" id="t-linehead0395b04"></a>「諸比丘！其伽婆鉢帝及阿茶槃多，二宮殿<a class="t" id="t0395b05"></a>間，為毘沙門天王有園苑住，其園名曰迦<a class="t" id="t0395b06"></a>毘延多，縱廣正等四十踰闍那，七重垣牆、七<a class="t" id="t0395b07"></a>重欄楯，乃至七重多羅行樹，周匝圍遶，雜<a class="t" id="t0395b08"></a>色可觀，略說如前，乃至七寶之所成就。其<a class="t" id="t0395b09"></a>提頭賴吒天王，賢上住處，城郭往來，有二<a class="t" id="t0395b10"></a>岐<span class="corr" title="[造&gt;道] cf.【麗】">道</span>；毘婁勒迦天王，善現住處，城郭去來，<a class="t" id="t0395b11"></a>亦二岐道；毘婁博叉天王，其善觀處，城郭去<a class="t" id="t0395b12"></a>來，有二岐道；其毘沙門天王，阿茶槃多城<a class="t" id="t0395b13"></a>郭處所，有二岐道；毘舍羅婆及伽婆鉢帝等<a class="t" id="t0395b14"></a>城郭處所，亦各俱有二岐之道；其四天王所<a class="t" id="t0395b15"></a>有眷屬，諸小天眾宮殿處所，亦各往來有二<a class="t" id="t0395b16"></a>岐道；其那墀尼池，及迦毘延多苑等，亦各<a class="t" id="t0395b17"></a>往來有二岐道。</p><a class="t" id="t0395b18"></a>
<p><a class="t-linehead" id="t-linehead0395b18"></a>「諸比丘！其毘沙門天王，若欲至彼迦毘延多<a class="t" id="t0395b19"></a>苑中遊戲澡浴之時，內心即念提頭賴吒天<a class="t" id="t0395b20"></a>王。爾時，提頭賴吒天王亦心生念：『毘沙門<a class="t" id="t0395b21"></a>天王意中念我。』如是知已，其即自念其天所<a class="t" id="t0395b22"></a>屬諸小天王及天眾等。是時，東面所屬身天<a class="t" id="t0395b23"></a>王及眾輩，作如是念：『提頭賴吒天王，心念<a class="t" id="t0395b24"></a>我等。』如是知已，各各嚴身種種瓔珞，乘種<a class="t" id="t0395b25"></a>種騎，詣向提頭賴吒大天王邊，到已在前，<a class="t" id="t0395b26"></a>一面而住。爾時，提頭賴吒天王，即自莊嚴，<a class="t" id="t0395b27"></a>服諸瓔珞。馭駕乘已，與諸小王天眾眷屬，<a class="t" id="t0395b28"></a>前後圍遶，相將往詣毘沙門大天王邊，到已<a class="t" id="t0395b29"></a>在彼毘沙門王面前而住。</p><a class="t" id="t0395c01"></a>
<p><a class="t-linehead" id="t-linehead0395c01"></a>「爾時，毘沙門天王，心念毘婁勒迦、毘婁博叉<a class="t" id="t0395c02"></a>二大天王。時，彼二王心如是念：『毘沙門王，<a class="t" id="t0395c03"></a>意念我等。』如是知已，即各自念己所統領<a class="t" id="t0395c04"></a>諸小天王并諸天眾。時，彼小王及諸天眾<a class="t" id="t0395c05"></a>亦復心念：『我等大王心念我輩，宜時速往。』<a class="t" id="t0395c06"></a>如是知已，各自嚴飾瓔珞其身，俱共往詣<a class="t" id="t0395c07"></a>毘婁勒迦及毘婁博叉二天王所，到已而住。<a class="t" id="t0395c08"></a>時，二天王知諸小王及餘天眾聚集來已，各<a class="t" id="t0395c09"></a>自嚴身，服眾瓔珞，便即騎乘，與眾圍遶，皆<a class="t" id="t0395c10"></a>共往詣毘沙門宮大天王所，到已在前，俱各<a class="t" id="t0395c11"></a>停住。</p><a class="t" id="t0395c12"></a>
<p><a class="t-linehead" id="t-linehead0395c12"></a>「爾時，毘沙門天王，知諸二王天眾集已，復自<a class="t" id="t0395c13"></a>念其所領小天王及諸群眾。爾時，北方諸小<a class="t" id="t0395c14"></a>天王及其天眾，作如是心：『毘沙門天王今<a class="t" id="t0395c15"></a>念我等。』如是知已，各著種種眾寶瓔珞，莊<a class="t" id="t0395c16"></a>嚴身已，詣毘沙門大天王前，各皆立住。</p><a class="t" id="t0395c17"></a>
<p><a class="t-linehead" id="t-linehead0395c17"></a>「爾時，毘沙門天王，自著種種眾寶瓔珞，莊嚴<a class="t" id="t0395c18"></a>自身駕種種乘，共提頭賴吒、毘婁勒迦、毘婁<a class="t" id="t0395c19"></a>博叉等四大天王，各與所屬諸天王眾，前後<a class="t" id="t0395c20"></a>圍遶，俱皆詣向迦毘延多園所，到已在苑前<a class="t" id="t0395c21"></a>住。諸比丘！其迦毘延多苑中，自然而有三<a class="t" id="t0395c22"></a>風輪來，一開、二淨、三吹。開者開彼園門；淨<a class="t" id="t0395c23"></a>者淨彼園地；吹者吹彼園樹，諸華飄颺。諸<a class="t" id="t0395c24"></a>比丘！其迦毘延多苑中眾華，積至于膝，種種<a class="t" id="t0395c25"></a>香氣周遍普熏。</p><a class="t" id="t0395c26"></a>
<p><a class="t-linehead" id="t-linehead0395c26"></a>「爾時，毘沙門天王、提頭賴吒天王、毘婁勒迦<a class="t" id="t0395c27"></a>王、毘婁博叉王等，與諸小王通及眷屬圍<a class="t" id="t0395c28"></a>遶，共入迦毘延多苑中，澡浴遊戲，種種受<a class="t" id="t0395c29"></a>樂。於彼園中，或復一月二月三月。澡浴訖<a class="t" id="t0396a01"></a>已，遊戲受樂，隨欲去處，自恣而行。諸比丘！<a class="t" id="t0396a02"></a>其毘沙門，亦有五夜叉神王，恒常隨逐，側<a class="t" id="t0396a03"></a>近左右，為守護故。何等為五？一名五丈、二<a class="t" id="t0396a04"></a>名曠野、三名金山、四名長身、五名針毛。諸<a class="t" id="t0396a05"></a>比丘！其毘沙門天王，遊戲去來，常為此等<a class="t" id="t0396a06"></a>五夜叉神之所守護。</p><a class="t" id="t0396a07"></a>
<h2>起世經三十三天品第八上</h2><a class="t" id="t0396a08"></a>
<p><a class="t-linehead" id="t-linehead0396a08"></a>「諸比丘！其須彌留山王頂上，有三十三天宮<a class="t" id="t0396a09"></a>殿住處，其處縱廣八萬踰闍那，七重垣牆、七<a class="t" id="t0396a10"></a>重欄楯、七重鈴網，七重多羅行樹，周匝圍遶，<a class="t" id="t0396a11"></a>雜色可觀，七寶所成，所謂金銀鞞<span class="corr" title="[瑠&gt;琉] cf.【麗】">琉</span>璃，頗致<a class="t" id="t0396a12"></a>迦赤真珠，車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等。其垣牆高四百踰闍<a class="t" id="t0396a13"></a>那，廣五十踰闍那，彼等垣牆，相去各各五百<a class="t" id="t0396a14"></a>踰闍那，於其中間有諸門住。彼等諸門高三<a class="t" id="t0396a15"></a>十踰闍那，廣十踰闍那。其門兩邊，有諸樓櫓<a class="t" id="t0396a16"></a>却敵臺閣及輦輿等。又有諸池及以花林，有<a class="t" id="t0396a17"></a>種種樹，種種葉，種種花果，種種香熏，有種<a class="t" id="t0396a18"></a>種鳥，各各自鳴，其音調和，甚可愛樂。又彼<a class="t" id="t0396a19"></a>諸門，各各常有五百夜叉，為三十三天作守<a class="t" id="t0396a20"></a>護故。諸比丘！彼垣牆內，為三十三天王有一<a class="t" id="t0396a21"></a>城郭，名曰善見，其城縱廣六萬踰闍那，七重<a class="t" id="t0396a22"></a>垣牆、七重欄楯、七重鈴網，七重多羅行樹，<a class="t" id="t0396a23"></a>周匝圍遶，雜色可觀，亦為七寶之所莊嚴，<a class="t" id="t0396a24"></a>乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。彼城壁高百踰闍那，其<a class="t" id="t0396a25"></a>上廣五十踰闍那，彼城垣牆亦各相去五百<a class="t" id="t0396a26"></a>踰闍那，於其中間有諸門住，其門各高三十<a class="t" id="t0396a27"></a>踰闍那，廣十踰闍那。彼等諸門，亦有樓櫓<a class="t" id="t0396a28"></a>却敵臺閣，諸池花林，有種種樹，種種葉，種<a class="t" id="t0396a29"></a>種花果，種種香熏，種種眾鳥，各各自鳴。彼<a class="t" id="t0396b01"></a>等諸門，門別各有五百夜叉，為三十三天而<a class="t" id="t0396b02"></a>作守護。</p><a class="t" id="t0396b03"></a>
<p><a class="t-linehead" id="t-linehead0396b03"></a>「諸比丘！近彼天宮善見城側，為伊羅鉢那大<a class="t" id="t0396b04"></a>龍象王有宮殿住，其宮殿縱廣六百踰闍那，<a class="t" id="t0396b05"></a>亦有七重牆壁欄楯，略說乃至種種眾鳥，各<a class="t" id="t0396b06"></a>各自鳴。諸比丘！彼善見城大垣牆內，為三<a class="t" id="t0396b07"></a>十三天有聚會處，名善法堂，其處縱廣五<a class="t" id="t0396b08"></a>百踰闍那，七重欄楯、七重鈴網、七重多羅<a class="t" id="t0396b09"></a>行樹，周匝圍遶，雜色可觀，七寶所成，乃至<a class="t" id="t0396b10"></a>車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。普四方面各有諸門，皆有樓<a class="t" id="t0396b11"></a>櫓却敵臺觀，種種雜色，七寶所成。其地純<a class="t" id="t0396b12"></a>是青琉璃寶，柔軟滑澤，觸之猶如迦旃隣<a class="t" id="t0396b13"></a>提衣。當其中間，有一寶柱，高二十踰闍那。<a class="t" id="t0396b14"></a>於其柱下，為天帝釋置立一座，高一踰闍那，<a class="t" id="t0396b15"></a>廣半踰闍那，雜色可觀，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙七<a class="t" id="t0396b16"></a>寶成就，柔軟細滑，觸之如前。其座兩邊，<a class="t" id="t0396b17"></a>各有十六小天王座，而侍衛之，七寶所成，<a class="t" id="t0396b18"></a>雜色可觀，細滑觸之，如前不異。</p><a class="t" id="t0396b19"></a>
<p><a class="t-linehead" id="t-linehead0396b19"></a>「諸比丘！其善法堂諸天集處，為天帝釋更立<a class="t" id="t0396b20"></a>宮殿，其宮殿廣千踰闍那，七重垣牆，乃至眾<a class="t" id="t0396b21"></a>鳥，各各自鳴。諸比丘！其善法堂諸天集處，東<a class="t" id="t0396b22"></a>西南北，為諸小王有宮殿住，縱廣九百踰闍<a class="t" id="t0396b23"></a>那者，或八或七六五四三二，其最小者，廣<a class="t" id="t0396b24"></a>百踰闍那，七重垣牆，乃至眾鳥，各各自鳴。<a class="t" id="t0396b25"></a>其善法堂諸天會處東西南北，為三十三天<a class="t" id="t0396b26"></a>諸小天宮，縱廣九十踰闍那，八十七十六十<a class="t" id="t0396b27"></a>五十四十三十二十，其最小<span class="corr" title="[王&gt;者] cf.【麗】">者</span>，廣十二踰闍<a class="t" id="t0396b28"></a>那，七重垣牆，乃至眾鳥，各各自鳴。</p><a class="t" id="t0396b29"></a>
<p><a class="t-linehead" id="t-linehead0396b29"></a>「諸比丘！其善法堂諸天聚會處東面，為三十<a class="t" id="t0396c01"></a>三天王有園苑住，名波婁沙，縱廣千踰闍<a class="t" id="t0396c02"></a>那，略說乃至七重垣牆，為馬瑙等七寶所<a class="t" id="t0396c03"></a>成。普四方面各有諸門，彼等諸門有諸樓櫓，<a class="t" id="t0396c04"></a>雜色可觀，乃至馬瑙七寶所成。諸比丘！其波<a class="t" id="t0396c05"></a>婁沙園苑之中，有二大石，一名賢、二名善<a class="t" id="t0396c06"></a>賢。為天馬瑙之所成就，各皆縱廣五十踰闍<a class="t" id="t0396c07"></a>那，柔軟細滑，觸之猶如迦旃隣提衣。</p><a class="t" id="t0396c08"></a>
<p><a class="t-linehead" id="t-linehead0396c08"></a>「諸比丘！其善法堂諸天聚集處所南面，為三<a class="t" id="t0396c09"></a>十三天王有一園苑，名雜色車，其園縱廣<a class="t" id="t0396c10"></a>千踰闍那，七重垣牆乃至馬瑙之所成就。<a class="t" id="t0396c11"></a>普四方面各有諸門，彼等諸門皆有樓櫓，雜<a class="t" id="t0396c12"></a>色可觀，乃至馬瑙之所成就。其彼園中亦有<a class="t" id="t0396c13"></a>二石，一名雜色、二名善雜色。純以天青琉<a class="t" id="t0396c14"></a>璃所成，亦各縱廣五十踰闍那，柔軟細滑，<a class="t" id="t0396c15"></a>觸之猶如迦旃隣提衣。</p><a class="t" id="t0396c16"></a>
<p><a class="t-linehead" id="t-linehead0396c16"></a>「諸比丘！其善法堂諸天聚集處所西面，為三<a class="t" id="t0396c17"></a>十三天王亦有園苑，名為雜穢，其園縱廣<a class="t" id="t0396c18"></a>千踰闍那，七重垣牆，乃至七寶之所成就。四<a class="t" id="t0396c19"></a>方有門，皆有樓櫓却敵臺閣，俱七寶成。彼<a class="t" id="t0396c20"></a>雜穢園，亦有二石，一名善現、二名小善現。<a class="t" id="t0396c21"></a>以天頗致迦所成，亦各縱廣五十踰闍那，柔<a class="t" id="t0396c22"></a>軟細滑，觸之猶如迦旃隣提衣。</p><a class="t" id="t0396c23"></a>
<p><a class="t-linehead" id="t-linehead0396c23"></a>「諸比丘！其善法堂諸天聚集處所北面，為<a class="t" id="t0396c24"></a>三十三天王有園苑住，名曰歡喜，其園縱<a class="t" id="t0396c25"></a>廣千踰闍那，七重垣牆乃至馬瑙七寶所成。<a class="t" id="t0396c26"></a>四方有門，各有樓櫓却敵臺閣，亦為七寶之<a class="t" id="t0396c27"></a>所莊嚴。諸比丘！歡喜園中，亦有二石，一名<a class="t" id="t0396c28"></a>歡喜、二名善歡喜。以天銀成，亦各縱廣五<a class="t" id="t0396c29"></a>十踰闍那，柔軟潤澤，觸之猶如迦旃隣提<a class="t" id="t0397a01"></a>衣。</p><a class="t" id="t0397a02"></a>
<p><a class="t-linehead" id="t-linehead0397a02"></a>「諸比丘！其波婁沙園及雜色車，二園中間，為<a class="t" id="t0397a03"></a>三十三天王有一池水，名為歡喜，縱廣五<a class="t" id="t0397a04"></a>百踰闍那。其水涼冷，輕軟甘甜，清潔不濁。<a class="t" id="t0397a05"></a>以七寶塼，四面而壘。七重寶版，而間錯之。<a class="t" id="t0397a06"></a>七重欄楯，乃至七重多羅行樹，周匝圍遶，<a class="t" id="t0397a07"></a>雜色可觀。又其四方，各有階道，並為七寶<a class="t" id="t0397a08"></a>之所莊嚴。中有諸華，優鉢羅華、鉢陀摩、究<a class="t" id="t0397a09"></a>牟陀、奔茶梨迦花等。其華火色火形火光，<a class="t" id="t0397a10"></a>乃至水色水形水光，縱廣大小，皆如車輪。<a class="t" id="t0397a11"></a>其光明照一踰闍那，風吹香氣，熏一踰闍那。<a class="t" id="t0397a12"></a>有諸藕根，大如車軸，割之汁流，色白如乳，<a class="t" id="t0397a13"></a>其味甘甜，如無蠟蜜。</p><a class="t" id="t0397a14"></a>
<p><a class="t-linehead" id="t-linehead0397a14"></a>「諸比丘！其雜穢園及歡喜園，二園中間，<a class="t" id="t0397a15"></a>為三十三天王有一大樹，名波利夜多羅俱<a class="t" id="t0397a16"></a>毘陀羅，其根周匝七踰闍那，略說乃至，枝葉<a class="t" id="t0397a17"></a>遍覆，及院縱廣五百踰闍那，七重垣牆，乃<a class="t" id="t0397a18"></a>至眾鳥，各各自鳴。諸比丘！其波利夜多羅俱<a class="t" id="t0397a19"></a>毘陀羅大樹之下，有一大石，其石名曰槃<a class="t" id="t0397a20"></a>茶甘婆羅，以天金成，縱廣五十踰闍那，柔軟<a class="t" id="t0397a21"></a>潤澤，如觸迦旃隣提衣。</p><a class="t" id="t0397a22"></a>
<p><a class="t-linehead" id="t-linehead0397a22"></a>「諸比丘！於彼中間，何因何緣，其善法堂諸<a class="t" id="t0397a23"></a>天集會，稱為善法？諸比丘！其善法堂諸天會<a class="t" id="t0397a24"></a>處，三十三天王聚集坐已，於中唯論微<a class="t" id="t0397a25"></a>妙細密諸深義，審諦思惟，稱量觀察，<a class="t" id="t0397a26"></a>多是世間諸要法事，真實正理，是以<a class="t" id="t0397a27"></a>天稱為善法堂集會之處。又何因緣，<a class="t" id="t0397a28"></a>名波婁沙迦苑<span class="t-note">（波婁沙迦隋言麁澁）</span>？諸比丘！麤澁園中，<a class="t" id="t0397a29"></a>三十三天王入已，坐賢善賢二石上已，<a class="t" id="t0397b01"></a>唯論世間麤惡不善語言戲謔，是故稱為波<a class="t" id="t0397b02"></a>婁沙迦。又何因緣，名雜色車苑？諸比丘！雜<a class="t" id="t0397b03"></a>色車園中，三十三天王入已，坐於雜色及善<a class="t" id="t0397b04"></a>雜色二石之上，論說世間種種雜類色相語<a class="t" id="t0397b05"></a>言，是故稱為雜色車苑。又何因緣，名雜亂苑？<a class="t" id="t0397b06"></a>諸比丘！雜亂園中，三十三天王，常以月八日<a class="t" id="t0397b07"></a>十四日十五日，放其宮內一切婇女，向彼園<a class="t" id="t0397b08"></a>中，令共三十三天眾輩合，雜嬉雜戲不生障<a class="t" id="t0397b09"></a>隔，恣其歡娛，受天五欲，具足功德，遊行受<a class="t" id="t0397b10"></a>樂。是故彼處諸天眾等，共稱彼園為雜亂<a class="t" id="t0397b11"></a>苑。</p><a class="t" id="t0397b12"></a>
<p class="endsutta"><span class="t-juanname">起世因本經卷第六</span></p>　<a class="t" id="t0397b13"></a><a class="t" id="t0397b14"></a><a class="t" id="t0397b15"></a>
<p class="suttainfo"><span class="t-juanname">起世因本經卷第七</span><br><a class="t" id="t0397b16"></a><a class="t" id="t0397b17"></a>
<span class="t-byline">隋天竺沙門達摩笈多譯</span></p><a class="t" id="t0397b18"></a><h2>三十三天品中</h2><a class="t" id="t0397b19"></a>
<p><a class="t-linehead" id="t-linehead0397b19"></a>「諸比丘！又彼園中，有何因緣，名為歡喜？諸<a class="t" id="t0397b20"></a>比丘！彼歡喜園，三十三天王入其中已，坐<a class="t" id="t0397b21"></a>於歡喜及善歡喜二石之上，心受歡喜，意念<a class="t" id="t0397b22"></a>歡喜，念已復念，心受悅樂，受悅樂已，復受<a class="t" id="t0397b23"></a>悅樂，是故彼稱為歡喜園。諸比丘！又復彼<a class="t" id="t0397b24"></a>樹有何因緣，名波利夜多囉拘毘陀羅樹？諸<a class="t" id="t0397b25"></a>比丘！其波利夜多囉拘毘陀羅樹下，有天子<a class="t" id="t0397b26"></a>住，名曰末多，日夜常以彼天種種五欲功德<a class="t" id="t0397b27"></a>具足和合遊戲受樂，是故彼天稱彼為波利<a class="t" id="t0397b28"></a>夜多囉拘毘陀羅樹。諸比丘！又復三十三天<a class="t" id="t0397b29"></a>隨急疾時，未曾離彼般茶甘婆石，唯設供<a class="t" id="t0397c01"></a>養尊重恭敬，隨心所欲，去處即去。所以者<a class="t" id="t0397c02"></a>何？以此石是如來昔日所住處故。彼諸天取<a class="t" id="t0397c03"></a>為支提塔，一切世間天人魔梵沙門婆羅門<a class="t" id="t0397c04"></a>等供養故。</p><a class="t" id="t0397c05"></a>
<p><a class="t-linehead" id="t-linehead0397c05"></a>「諸比丘！有三十三天，唯眼得見波婁沙迦<a class="t" id="t0397c06"></a>園，身不得入。身不入故，不得彼處五欲功<a class="t" id="t0397c07"></a>德受具足樂。何以故？彼處業勝，以其前世<a class="t" id="t0397c08"></a>作善根劣故不得入。有三十三天，得見波<a class="t" id="t0397c09"></a>婁沙迦園，身亦得入。既得入已，具得以天<a class="t" id="t0397c10"></a>種種五欲和合功德具足而受同體快樂。何<a class="t" id="t0397c11"></a>以故？以其善根增上勝故。</p><a class="t" id="t0397c12"></a>
<p><a class="t-linehead" id="t-linehead0397c12"></a>「諸比丘！有三十三天，眼不得見雜色車園，<a class="t" id="t0397c13"></a>身亦不入，亦不得以彼園五欲和合功德具<a class="t" id="t0397c14"></a>足同體而受快樂。何以故？以其善根有別異<a class="t" id="t0397c15"></a>故。又有三十三天，眼雖得見雜色車園，身<a class="t" id="t0397c16"></a>不得入，亦不得以彼園五欲和合功德具足<a class="t" id="t0397c17"></a>同體而受快樂。何以故？以其善根有優劣<a class="t" id="t0397c18"></a>故。又有三十三天，眼既得見雜色車園，身<a class="t" id="t0397c19"></a>亦得入。既得入已，具足得彼種種五欲同體<a class="t" id="t0397c20"></a>和合快樂而受。何以故？以其善根增上勝故。</p><a class="t" id="t0397c21"></a>
<p><a class="t-linehead" id="t-linehead0397c21"></a>「諸比丘！諸是一切三十三天，並得見於雜亂<a class="t" id="t0397c22"></a>園苑，亦皆得入，既得入已，悉共同得彼園<a class="t" id="t0397c23"></a>苑中種種五欲和合功德同體快樂具足而<a class="t" id="t0397c24"></a>受。何以故？彼處無有別異善根修行等故。<a class="t" id="t0397c25"></a>諸比丘！有三十三天，不得見歡喜園，亦不<a class="t" id="t0397c26"></a>得入，亦不得以彼園苑中種種五欲和合功<a class="t" id="t0397c27"></a>德同體快樂具足而受。何以故？彼處果報前<a class="t" id="t0397c28"></a>世造時業別異故。又有三十三天，得見歡喜<a class="t" id="t0397c29"></a>園，唯不得入，亦不得彼歡喜園中種種五欲<a class="t" id="t0398a01"></a>和合功德同體快樂具足而受。何以故？彼於<a class="t" id="t0398a02"></a>彼處，業別異故。又有三十三天得見歡喜園，<a class="t" id="t0398a03"></a>其身亦入，既入彼已，具足得彼種種五欲和<a class="t" id="t0398a04"></a>合功德同體快樂，並皆受之。何以故？彼於彼<a class="t" id="t0398a05"></a>處，造諸善業，所熏修時無別異故。</p><a class="t" id="t0398a06"></a>
<p><a class="t-linehead" id="t-linehead0398a06"></a>「諸比丘！其善法堂三十三天聚會處所，有<a class="t" id="t0398a07"></a>二岐道；帝釋天王宮殿處所，有二岐道；諸<a class="t" id="t0398a08"></a>小天王，并諸官屬，三十三天宮殿處所，亦<a class="t" id="t0398a09"></a>二岐道；伊羅婆那大龍象王宮殿處所，亦二<a class="t" id="t0398a10"></a>岐道；波婁沙迦園，亦二岐道；雜色車園<a class="t" id="t0398a11"></a>及雜亂園、歡喜園池等，一一亦各有二岐道；<a class="t" id="t0398a12"></a>波利夜多囉拘毘陀羅大樹，亦二岐道。</p><a class="t" id="t0398a13"></a>
<p><a class="t-linehead" id="t-linehead0398a13"></a>「諸比丘！其帝釋天王，若欲向於波婁沙迦<a class="t" id="t0398a14"></a>園及雜色車、歡喜園等，澡浴歡樂遊戲行時，<a class="t" id="t0398a15"></a>爾時心念伊羅婆那大龍象王。其伊羅婆那<a class="t" id="t0398a16"></a>大龍象王亦生是念：『帝釋天王心念於我。』如<a class="t" id="t0398a17"></a>是知已，從其宮出，即自變化，作三十三頭；<a class="t" id="t0398a18"></a>其一一頭，化作六牙；一一牙上，化作七池，<a class="t" id="t0398a19"></a>一一池中，各有七華；一一華上，各七玉女；<a class="t" id="t0398a20"></a>一一玉女，各復自有七女為侍。爾時，伊羅婆<a class="t" id="t0398a21"></a>那大龍象王，化作如是諸神變已，即便詣向<a class="t" id="t0398a22"></a>帝釋王所，到已在彼帝釋前住。</p><a class="t" id="t0398a23"></a>
<p><a class="t-linehead" id="t-linehead0398a23"></a>「爾時，帝釋天王心念諸小三十二天王，并三<a class="t" id="t0398a24"></a>十二諸天眾等。時，彼小王及諸天眾亦生是<a class="t" id="t0398a25"></a>心：『帝釋天王今念我等。』如是知已，各以種<a class="t" id="t0398a26"></a>種眾妙瓔珞莊嚴其身，俱乘種種車乘，詣向<a class="t" id="t0398a27"></a>天帝釋邊，到已各各在前而住。時，天帝釋見<a class="t" id="t0398a28"></a>已，即自種種嚴身，服眾瓔珞，前後左右，以諸<a class="t" id="t0398a29"></a>天眾，周匝圍遶，即便昇上伊羅婆那龍象王<a class="t" id="t0398b01"></a>上，帝釋天王正當中央真頭上坐，左右兩<a class="t" id="t0398b02"></a>邊各有十六諸小天王，悉同乘彼伊羅婆那<a class="t" id="t0398b03"></a>龍象王化頭之上，各各而坐。時，天帝釋導<a class="t" id="t0398b04"></a>從天眾，向波婁沙迦及雜色車，并雜亂園、<a class="t" id="t0398b05"></a>歡喜園等，到已而住。其歡喜等四園之中，<a class="t" id="t0398b06"></a>皆有三種風輪而持，謂開、淨、吹，略說如前，<a class="t" id="t0398b07"></a>開門、淨地及吹花等。諸比丘！彼等園中，既<a class="t" id="t0398b08"></a>吹花散遍地至膝，其花香氣處處普熏。於時<a class="t" id="t0398b09"></a>帝釋共小天王三十三天眷屬圍遶，入雜色<a class="t" id="t0398b10"></a>車、歡喜園等，嬉戲受樂，隨意遊行，或臥或<a class="t" id="t0398b11"></a>坐。時，帝釋天王欲得瓔珞，即念毘守羯磨天<a class="t" id="t0398b12"></a>子。時彼天子即便化作眾寶瓔珞，奉上天<a class="t" id="t0398b13"></a>王。若三十三天眷屬等須瓔珞者，毘守羯<a class="t" id="t0398b14"></a>磨皆悉化作而供給之。欲聞音聲及伎樂者，<a class="t" id="t0398b15"></a>則有諸鳥，出種種音，聲甚和雅，令天樂聞。天<a class="t" id="t0398b16"></a>於彼時如是受樂，一日乃至七日，一月乃至<a class="t" id="t0398b17"></a>三月，種種歡娛，澡浴嬉戲，行住坐臥，隨意<a class="t" id="t0398b18"></a>東西。諸比丘！帝釋天王有十天子，常為守護。<a class="t" id="t0398b19"></a>何等為十？一名因陀羅迦、二名瞿波迦、三<a class="t" id="t0398b20"></a>名頻頭迦、四名頻頭婆迦、五名阿俱吒迦、<a class="t" id="t0398b21"></a>六名吒都多迦、七名時婆迦、八名胡盧祇那、<a class="t" id="t0398b22"></a>九名難茶迦、十名胡盧婆迦。諸比丘！其天<a class="t" id="t0398b23"></a>帝釋常為如是十天子護，恒隨左右，不曾捨<a class="t" id="t0398b24"></a>離，以守護故。</p><a class="t" id="t0398b25"></a>
<p><a class="t-linehead" id="t-linehead0398b25"></a>「諸比丘！閻浮提地，為諸人輩有水生諸華，<a class="t" id="t0398b26"></a>最上精妙極可愛者，所謂優鉢羅花、鉢陀摩<a class="t" id="t0398b27"></a>花、究牟陀花、奔茶梨迦花，其花香氣氤氳<a class="t" id="t0398b28"></a>軟美；其陸生華，最極好者，所謂阿提目多<a class="t" id="t0398b29"></a>迦華、瞻波迦華、波吒羅花、蘇摩那華、婆利<a class="t" id="t0398c01"></a>師迦花、摩利迦華、摩頭揵提迦華、搔揵提<a class="t" id="t0398c02"></a>迦花、遊提迦華、殊低沙迦利迦花、陀奴沙<a class="t" id="t0398c03"></a>迦膩迦花等。諸比丘！瞿陀尼人輩，有水生花，<a class="t" id="t0398c04"></a>最極好者，所謂優鉢羅花、鉢陀摩花、究牟<a class="t" id="t0398c05"></a>陀花、奔茶梨迦花，香氣氛馥，處處熏人；其<a class="t" id="t0398c06"></a>陸生華，最香好者，所謂阿提目多迦華、瞻<a class="t" id="t0398c07"></a>波迦花、波吒羅花、蘇摩那花、婆利師迦花、<a class="t" id="t0398c08"></a>摩利迦花、摩頭揵提迦花、搔揵提迦花、遊提<a class="t" id="t0398c09"></a>迦花、殊低沙迦利迦華、陀奴沙迦膩迦花等。<a class="t" id="t0398c10"></a>諸比丘！其弗婆提諸人輩，有水生之華，最<a class="t" id="t0398c11"></a>極好者，所謂優鉢羅花、鉢陀摩花、究牟陀<a class="t" id="t0398c12"></a>華、奔茶梨迦花，極甚光鮮，香氣普熏；其陸<a class="t" id="t0398c13"></a>生花，最極好者，所謂阿提目多迦花、瞻波<a class="t" id="t0398c14"></a>迦華、波吒羅花、蘇摩那華、婆利師迦花、摩<a class="t" id="t0398c15"></a>利迦花、摩頭揵提迦華、搔揵提迦華、遊提<a class="t" id="t0398c16"></a>迦花、殊低沙迦利迦花、陀奴沙迦膩迦華等。</p><a class="t" id="t0398c17"></a>
<p><a class="t-linehead" id="t-linehead0398c17"></a>「諸比丘！其欝多羅究留人輩，有水生花，最<a class="t" id="t0398c18"></a>極好者，所謂優鉢羅花、鉢陀摩花、究牟陀<a class="t" id="t0398c19"></a>華、奔茶梨迦花，香氣柔軟；其陸生華，最極<a class="t" id="t0398c20"></a>好者，所謂阿提目多迦華、瞻波迦華、波吒<a class="t" id="t0398c21"></a>羅華、蘇摩那花、婆利師迦花、摩利迦花、摩<a class="t" id="t0398c22"></a>頭揵提迦華、搔揵提迦華、遊提迦花、殊低<a class="t" id="t0398c23"></a>沙迦利迦花、陀奴沙迦膩迦花等。</p><a class="t" id="t0398c24"></a>
<p><a class="t-linehead" id="t-linehead0398c24"></a>「諸比丘！其諸龍等及金翅鳥，亦各皆有水<a class="t" id="t0398c25"></a>生之花，最極好者，所謂優鉢羅花、鉢陀摩<a class="t" id="t0398c26"></a>花、究牟陀花、奔茶梨迦華，香氣氛氳，柔軟<a class="t" id="t0398c27"></a>美妙；其陸生花，最極好者，所謂阿提目多<a class="t" id="t0398c28"></a>迦花、瞻波迦花、波吒羅花、蘇摩那花、婆利<a class="t" id="t0398c29"></a>師迦華、摩利迦花、摩頭揵提迦花、搔揵提<a class="t" id="t0399a01"></a>迦花、遊提迦花、殊低沙迦利迦花、羯迦羅<a class="t" id="t0399a02"></a>利迦花、摩訶羯迦羅利迦花等。</p><a class="t" id="t0399a03"></a>
<p><a class="t-linehead" id="t-linehead0399a03"></a>「諸比丘！其阿修羅輩，亦各皆有諸水生花，<a class="t" id="t0399a04"></a>最極妙者，所謂優鉢羅花、鉢陀摩華、究牟<a class="t" id="t0399a05"></a>陀花、奔茶梨迦花，香氣普熏，甚可愛樂；其<a class="t" id="t0399a06"></a>陸生花，最極好者，所謂阿提目多迦花、瞻<a class="t" id="t0399a07"></a>波迦花、波吒羅華、蘇摩那華、婆利師迦花、<a class="t" id="t0399a08"></a>摩利迦花、摩頭揵提迦花、搔揵提迦花、遊提<a class="t" id="t0399a09"></a>迦花、殊低沙迦利迦花、陀奴師迦花、羯迦<a class="t" id="t0399a10"></a>羅利迦花、摩訶羯迦羅利迦花、頻隣曇華、<a class="t" id="t0399a11"></a>摩訶頻隣曇花、曼陀羅帆華、摩訶曼陀羅帆<a class="t" id="t0399a12"></a>華等。</p><a class="t" id="t0399a13"></a>
<p><a class="t-linehead" id="t-linehead0399a13"></a>「諸比丘！其四天王及諸天輩，有水生花，極<a class="t" id="t0399a14"></a>好端正，可愛微妙，所謂優鉢羅花、鉢陀摩花、<a class="t" id="t0399a15"></a>究牟陀華、奔茶梨迦華，其氣極香，質甚柔<a class="t" id="t0399a16"></a>軟；其陸生華，微妙可愛，所謂阿提目多迦<a class="t" id="t0399a17"></a>花、瞻波迦花、波吒羅華、蘇摩那花、婆利師<a class="t" id="t0399a18"></a>迦華、摩利迦花、摩頭揵提迦華、搔揵提迦<a class="t" id="t0399a19"></a>花、遊提迦華、殊低沙迦利迦華、陀奴沙迦<a class="t" id="t0399a20"></a>花、羯迦羅利迦華、摩訶羯迦羅利迦華、頻<a class="t" id="t0399a21"></a>隣曇華、摩訶頻隣曇華等。</p><a class="t" id="t0399a22"></a>
<p><a class="t-linehead" id="t-linehead0399a22"></a>「諸比丘！其三十三天，有水生華，極好端正，<a class="t" id="t0399a23"></a>微妙可憙，所謂優鉢羅華、鉢陀摩華、究牟<a class="t" id="t0399a24"></a>陀花、奔茶梨迦花等，其氣極香，質甚柔軟；<a class="t" id="t0399a25"></a>其陸生華，微妙可愛，所謂阿提目多迦花、<a class="t" id="t0399a26"></a>瞻波迦花、波吒羅花、蘇摩那華、婆利師迦<a class="t" id="t0399a27"></a>華、摩利迦花、摩頭揵提迦花、搔揵提迦花、<a class="t" id="t0399a28"></a>遊提迦花、殊低沙迦利迦花、陀奴沙迦膩迦<a class="t" id="t0399a29"></a>華、羯迦羅利迦花、摩訶羯迦羅利迦花、頻<a class="t" id="t0399b01"></a>隣曇花、摩訶頻隣曇花、曼陀羅帆華、摩訶<a class="t" id="t0399b02"></a>曼陀羅帆花等。如三十三天所有諸華，其夜<a class="t" id="t0399b03"></a>摩天、兜率陀天、化樂天、他化自在天，并魔<a class="t" id="t0399b04"></a>身天，如是次第，等無有異，一一應知。</p><a class="t" id="t0399b05"></a>
<p><a class="t-linehead" id="t-linehead0399b05"></a>「諸比丘！其世間人，有七種色。何等為七？諸<a class="t" id="t0399b06"></a>比丘！有諸人輩，火色火形、金色金形、青色<a class="t" id="t0399b07"></a>青形、赤色赤形、白色白形、黃色黃形、黑色<a class="t" id="t0399b08"></a>黑形，譬如魔梵常色。諸比丘！世間人有此<a class="t" id="t0399b09"></a>七種色，諸阿修羅，亦復如是，有此七色；諸<a class="t" id="t0399b10"></a>天眾等，亦復有此七種之色，譬如魔梵常<a class="t" id="t0399b11"></a>色。</p><a class="t" id="t0399b12"></a>
<p><a class="t-linehead" id="t-linehead0399b12"></a>「諸比丘！諸天別有十種之法。何等為十？諸<a class="t" id="t0399b13"></a>比丘！一諸天行來去無邊；二諸天行來去<a class="t" id="t0399b14"></a>無礙；三諸天行無有遲疾；四諸天行脚無蹤<a class="t" id="t0399b15"></a>跡；五諸天身無患疲乏；六諸天身有形無影；<a class="t" id="t0399b16"></a>七諸天無大小便；八諸天身無有涕唾；九<a class="t" id="t0399b17"></a>諸天身清淨微妙，無有脂<span class="corr" title="[隨&gt;髓] cf.【麗】">髓</span>皮肉及血筋骨<a class="t" id="t0399b18"></a>脈等；十諸天身欲現長短青黃赤白大小麤<a class="t" id="t0399b19"></a>細，隨意悉能，並皆端正，可喜殊絕，令人愛<a class="t" id="t0399b20"></a>樂。諸天之身，有此十種不可思議。諸比丘！<a class="t" id="t0399b21"></a>又諸天身，充實不虛，悉皆平滿。齒白方密，<a class="t" id="t0399b22"></a>髮青齊整。柔軟光澤，身自然明。有神通力，飛<a class="t" id="t0399b23"></a>騰虛空，眼視不瞬。瓔珞自然，衣無垢膩。</p><a class="t" id="t0399b24"></a>
<p><a class="t-linehead" id="t-linehead0399b24"></a>「諸比丘！閻浮提人，壽命百年，其間有夭；瞿<a class="t" id="t0399b25"></a>陀尼人，壽二百年，中亦有夭；弗婆提人壽<a class="t" id="t0399b26"></a>三百年，中亦有夭；欝多囉究留人，定壽千<a class="t" id="t0399b27"></a>年，無有夭殤；閻摩羅世諸眾生，壽七萬二<a class="t" id="t0399b28"></a>千歲，中亦有夭；諸龍及金翅鳥，壽命一劫，<a class="t" id="t0399b29"></a>中亦有夭；阿修羅壽，同天千年，中間亦夭；<a class="t" id="t0399c01"></a>四天王壽五百歲，中亦有夭；三十三天，壽<a class="t" id="t0399c02"></a>命千歲；夜摩諸天，壽二千歲；兜率陀天，壽<a class="t" id="t0399c03"></a>四千歲；化樂諸天，壽八<span class="corr" title="[干&gt;千]">千</span>歲；他化自在天，<a class="t" id="t0399c04"></a>壽十六千歲；魔身天，壽三萬二千歲；梵身<a class="t" id="t0399c05"></a>天壽一劫；光憶念天，壽命二劫；遍淨諸天，<a class="t" id="t0399c06"></a>壽命四劫；廣果諸天，壽命八劫；無想諸天，<a class="t" id="t0399c07"></a>壽十六劫；不熱諸天，壽命千劫；無惱諸天，<a class="t" id="t0399c08"></a>壽二千劫；善見諸天，壽三千劫；善現諸天，<a class="t" id="t0399c09"></a>壽四千劫；色究竟天，壽五千劫；虛空處天，<a class="t" id="t0399c10"></a>壽十千劫；識處天，壽二萬一千劫；無所有<a class="t" id="t0399c11"></a>處天，壽四萬二千劫；非想非非想處天，壽<a class="t" id="t0399c12"></a>八萬四千劫；於其中間，並皆有夭。</p><a class="t" id="t0399c13"></a>
<p><a class="t-linehead" id="t-linehead0399c13"></a>「諸比丘！閻浮提人，身長三肘半，衣廣中七<a class="t" id="t0399c14"></a>肘，上下三肘半；瞿陀尼人、弗婆提人，身量<a class="t" id="t0399c15"></a>及衣，與閻浮等；其欝多囉究留人，身長七<a class="t" id="t0399c16"></a>肘，衣廣中十四肘，上下七肘；阿修囉身，<a class="t" id="t0399c17"></a>長一踰闍那，衣廣中二踰闍那，上下一踰闍<a class="t" id="t0399c18"></a>那，重半迦利沙；四天王身，長半踰闍那，衣<a class="t" id="t0399c19"></a>廣中一踰闍那，上下半踰闍那，重一迦利沙；<a class="t" id="t0399c20"></a>三十三天，身長一踰闍那，衣廣中二踰闍那，<a class="t" id="t0399c21"></a>上下一踰闍那，重半迦利沙；夜摩天，身長<a class="t" id="t0399c22"></a>二踰闍那，衣廣中四踰闍那，上下二踰闍那，<a class="t" id="t0399c23"></a>重一迦利沙四分之一；兜率陀天，身長四<a class="t" id="t0399c24"></a>踰闍那，衣廣八踰闍那，上下四踰闍那，重<a class="t" id="t0399c25"></a>一迦利沙八分之一；化樂天，身長八踰闍<a class="t" id="t0399c26"></a>那，衣廣十六踰闍那，上下八踰闍那，重一<a class="t" id="t0399c27"></a>迦利沙十六分之一；他化自在天，身長十<a class="t" id="t0399c28"></a>六踰闍那，衣廣三十二踰闍那，上下十六踰<a class="t" id="t0399c29"></a>闍那，重一迦利沙三十二分之一；魔身諸<a class="t" id="t0400a01"></a>天，身長三十二踰闍那，衣廣六十四踰闍那，<a class="t" id="t0400a02"></a>上下三十二踰闍那，重一迦利沙六十四分<a class="t" id="t0400a03"></a>之一。自此已上，諸天身量長短，與衣正等<a class="t" id="t0400a04"></a>無差。</p><a class="t" id="t0400a05"></a>
<p><a class="t-linehead" id="t-linehead0400a05"></a>「諸比丘！閻浮提人，所有市買，或以錢財、或<a class="t" id="t0400a06"></a>以穀帛、或以眾生；瞿陀尼人，所欲市買，或<a class="t" id="t0400a07"></a>以牛羊、或摩尼寶；弗婆提人，若作市易，或<a class="t" id="t0400a08"></a>以財帛、或以五穀、或摩尼寶；欝多囉究留<a class="t" id="t0400a09"></a>人輩，無諸市買，所欲自然。諸比丘！閻浮提<a class="t" id="t0400a10"></a>人、瞿陀尼人、弗婆提人，悉有男婚女嫁之法；<a class="t" id="t0400a11"></a>其欝多囉究留人輩，無我我所，樹枝若垂，<a class="t" id="t0400a12"></a>男女便合，無有婚嫁。諸比丘！龍、金翅鳥及<a class="t" id="t0400a13"></a>阿修囉輩，略說嫁娶，悉如人間；四天王天、<a class="t" id="t0400a14"></a>三十三天、夜摩諸天、兜率陀天、化樂諸天、<a class="t" id="t0400a15"></a>他化自在諸天、魔身天等，皆有嫁娶，略說<a class="t" id="t0400a16"></a>如前。從此已上其諸天等，無復婚嫁男女之<a class="t" id="t0400a17"></a>別。</p><a class="t" id="t0400a18"></a>
<p><a class="t-linehead" id="t-linehead0400a18"></a>「諸比丘！閻浮提人，若行欲時，二根相到，流<a class="t" id="t0400a19"></a>出不淨；瞿陀尼人、弗婆提人，并欝多囉究<a class="t" id="t0400a20"></a>留人輩，悉如閻浮提；一切諸龍、金翅鳥等，<a class="t" id="t0400a21"></a>若行欲時，亦二根到，但出風氣，即便暢情，<a class="t" id="t0400a22"></a>無有不淨；諸阿修羅、四天王天、三十三天，<a class="t" id="t0400a23"></a>行欲根到，暢情出氣，如諸龍王及金翅鳥，<a class="t" id="t0400a24"></a>一種無異；夜摩諸天，執手成欲；兜率陀天，<a class="t" id="t0400a25"></a>憶念成欲；化樂諸天，熟視成欲；他化自在天，<a class="t" id="t0400a26"></a>共語成欲；魔身諸天，相看成欲；並皆暢心，<a class="t" id="t0400a27"></a>成其欲事。</p><a class="t" id="t0400a28"></a>
<p><a class="t-linehead" id="t-linehead0400a28"></a>「諸比丘！論其人間，螢火之明，則不如彼燈火<a class="t" id="t0400a29"></a>之明；燈火之明，又不如彼炬火之明；其炬火<a class="t" id="t0400b01"></a>明，又不如彼火聚之明；其火聚明，不及諸天<a class="t" id="t0400b02"></a>星宿光明；其星宿明，又不及彼月宮殿明；月<a class="t" id="t0400b03"></a>宮殿明，又不及日宮殿光明；其日宮殿照耀<a class="t" id="t0400b04"></a>光明，又不及彼四天王天牆壁宮殿身瓔珞<a class="t" id="t0400b05"></a>明；四天王天諸有光明，則又不及三十三<a class="t" id="t0400b06"></a>天所有光明；其三十三天諸有光明，則又<a class="t" id="t0400b07"></a>不及夜摩諸天牆壁宮殿瓔珞光明；其夜摩<a class="t" id="t0400b08"></a>天所有諸光，則不及彼兜率陀天所有光明；<a class="t" id="t0400b09"></a>兜率陀天所有諸明，則又不及化樂天明；其<a class="t" id="t0400b10"></a>化樂天所有光明，則不及彼他化自在諸天<a class="t" id="t0400b11"></a>光明；他化自在所有光明，則又不及魔身天<a class="t" id="t0400b12"></a>明；其魔身天牆壁宮殿瓔珞身光，比於在下，<a class="t" id="t0400b13"></a>最勝最妙，殊特無過。</p><a class="t" id="t0400b14"></a>
<p><a class="t-linehead" id="t-linehead0400b14"></a>「諸比丘！其魔身天，比梵身天則又不及；其<a class="t" id="t0400b15"></a>梵身天，比光憶念天則又不及；其光憶念<a class="t" id="t0400b16"></a>天比遍淨天，則又不及；其遍淨天；比廣果<a class="t" id="t0400b17"></a>天光則不及；彼廣果天，如是略說，無惱熱<a class="t" id="t0400b18"></a>天、善見、善現、阿迦膩吒天等，唯除瓔珞，<a class="t" id="t0400b19"></a>餘如上說，應如是知。諸比丘！若天世界，及<a class="t" id="t0400b20"></a>諸魔梵，沙門婆羅門人等，世間所有光明，<a class="t" id="t0400b21"></a>欲比如來阿羅訶三藐三佛陀光明，百千萬<a class="t" id="t0400b22"></a>億恒河沙數，不可為比。此如來光，最勝最<a class="t" id="t0400b23"></a>妙，殊特第一。所以者何？諸比丘！其如來<a class="t" id="t0400b24"></a>身，戒行無量、三摩提、般若、解脫、解脫知見，<a class="t" id="t0400b25"></a>神通及神通行，教化及教化輪，說處及說處<a class="t" id="t0400b26"></a>輪等，並各無量無邊。諸比丘！如來如是無<a class="t" id="t0400b27"></a>量功德，一切諸法，皆悉具足。以是義故，如<a class="t" id="t0400b28"></a>來光明，最勝無上，當如是持。</p><a class="t" id="t0400b29"></a>
<p><a class="t-linehead" id="t-linehead0400b29"></a>「諸比丘！一切眾生，有四種食，以資諸大，得<a class="t" id="t0400c01"></a>住持故、成諸有故、相攝受故。何等為四？一<a class="t" id="t0400c02"></a>者麤段及微細食，二者觸食，三<span class="corr" title="[&gt;者] cf.【麗】">者</span>意思食，四<a class="t" id="t0400c03"></a>者識食。何等眾生，應食麤段及微細食？諸<a class="t" id="t0400c04"></a>比丘！閻浮提人，飯食<span class="gaiji">麨<!--gaiji,,1[麩-夫＋少],2&#x9EA8;,3--></span>豆及魚肉等，此等<a class="t" id="t0400c05"></a>名為麤段之食；覆蓋按摩，澡浴揩拭，脂膏<a class="t" id="t0400c06"></a>塗等，此悉名為微細之食。瞿陀尼人、弗婆<a class="t" id="t0400c07"></a>提人，麤段微細，略說與前閻浮提等。其欝<a class="t" id="t0400c08"></a>多囉究留人輩，身不耕種，自然而有成熟<a class="t" id="t0400c09"></a>粳米，以為麤段；覆蓋澡浴，及按摩等，為微<a class="t" id="t0400c10"></a>細食。</p><a class="t" id="t0400c11"></a>
<p><a class="t-linehead" id="t-linehead0400c11"></a>「諸比丘！一切諸龍及金翅鳥等，以諸魚鼈<a class="t" id="t0400c12"></a>黿鼉、蝦蟇、虬<span class="corr" title="[蛇螭&gt;螭、蛇] cf.【麗】">螭、蛇</span>獺、金毘羅等，是彼麤段；諸<a class="t" id="t0400c13"></a>覆蓋等，是彼微細。諸阿修羅，以天須陀妙<a class="t" id="t0400c14"></a>好之味，以為麤段；諸覆蓋等，以為微細。四<a class="t" id="t0400c15"></a>天王天及諸天輩，皆用彼天須陀之味，以<a class="t" id="t0400c16"></a>為麤段；諸覆蓋等，以為微細。三十三天，以<a class="t" id="t0400c17"></a>須陀味，為天麤段；諸覆蓋等，以為微細。略<a class="t" id="t0400c18"></a>說猶如三十三天，其夜摩天、兜率陀天、化<a class="t" id="t0400c19"></a>樂諸天、他化自在天等，並皆用天須陀之味，<a class="t" id="t0400c20"></a>以為麤段；諸覆蓋等，以為微細。自此已上，<a class="t" id="t0400c21"></a>諸天眾輩，並以禪悅法喜為食、三摩提為<a class="t" id="t0400c22"></a>食、三摩跋提為食，無復麤段及微細食。</p><a class="t" id="t0400c23"></a>
<p><a class="t-linehead" id="t-linehead0400c23"></a>「諸比丘！何等眾生，以觸為食？諸比丘！有諸<a class="t" id="t0400c24"></a>眾生，從卵生者，所謂鵝鴈鴻鶴、雞鴨孔雀、鸚<a class="t" id="t0400c25"></a>鵡鸜鵒、鳩鴿<span class="gaiji">燕<!--gaiji,燕,1[燕＊鳥],2&#x4D0F;,3--></span>雀雉鵲等，自餘種種雜類眾<a class="t" id="t0400c26"></a>生從卵生者，以其從卵有此身故，是等並皆<a class="t" id="t0400c27"></a>以觸為食。何等眾生，以思為食？若有眾生，<a class="t" id="t0400c28"></a>以意思惟，資潤諸根，增長身命，所謂魚鼈<a class="t" id="t0400c29"></a>龜蛇蝦蟆及以伽羅瞿陀等，自餘所有諸眾<a class="t" id="t0401a01"></a>生類，以意思惟，潤益諸根，增長命者，此等<a class="t" id="t0401a02"></a>並皆用思為食。何等眾生，以識為食？所謂<a class="t" id="t0401a03"></a>地獄諸眾生輩，及識無邊諸天輩等。此等<a class="t" id="t0401a04"></a>眾生，並皆用識，持以為食。諸比丘！此四種<a class="t" id="t0401a05"></a>食，為眾生輩，住持諸大，攝受生故。於中有<a class="t" id="t0401a06"></a>優陀那偈：</p><a class="t" id="t0401a07"></a><blockquote class="gatha">
<p>「花色及諸法，　　壽命衣第五，<a class="t" id="t0401a08"></a><br>
市買并嫁娶，　　二根食為十。</p>
</blockquote><a class="t" id="t0401a09"></a>
<p><a class="t-linehead" id="t-linehead0401a09"></a>「諸比丘！世間眾生，皆悉有此三種惡行。何<a class="t" id="t0401a10"></a>等為三？所謂身惡、口惡、意惡。諸比丘！有一<a class="t" id="t0401a11"></a>種類，以身惡行口意惡行，如是作已，彼因<a class="t" id="t0401a12"></a>緣故，身壞命終，當墮惡趣生地獄中。彼於<a class="t" id="t0401a13"></a>此中，最後識滅，地獄中識初相續生。彼識<a class="t" id="t0401a14"></a>共生，即有名色，緣名色故，即生六入。</p><a class="t" id="t0401a15"></a>
<p><a class="t-linehead" id="t-linehead0401a15"></a>「諸比丘！復有一種，以身惡行口意惡行，如<a class="t" id="t0401a16"></a>是作已，彼因緣故，身壞命終，墮於惡趣，生<a class="t" id="t0401a17"></a>畜生中。彼於<span class="corr" title="[彼&gt;此] cf.【麗】">此</span>中，最後識滅，畜生中識初相<a class="t" id="t0401a18"></a>續生。當於彼識共生之時，即有名色，緣名<a class="t" id="t0401a19"></a>色故，便生六入。</p><a class="t" id="t0401a20"></a>
<p><a class="t-linehead" id="t-linehead0401a20"></a>「諸比丘！復有一種，以身惡行、口意惡行，如<a class="t" id="t0401a21"></a>是作已，彼因緣故，身壞命終，墮於惡趣，生<a class="t" id="t0401a22"></a>閻摩世。彼於此中，最後識滅，閻摩世識初<a class="t" id="t0401a23"></a>相續生。當於彼識初生之時，即共名色一<a class="t" id="t0401a24"></a>時俱生，緣名色故，六入即生。諸比丘！此等<a class="t" id="t0401a25"></a>名為三種惡行，應當遠離。</p><a class="t" id="t0401a26"></a>
<p><a class="t-linehead" id="t-linehead0401a26"></a>「諸比丘！世間復有三種善行。何等為三？所<a class="t" id="t0401a27"></a>謂身善行、口意善行。諸比丘！有一種類，身<a class="t" id="t0401a28"></a>作善行、口意善行，如是習已，彼因緣故，身<a class="t" id="t0401a29"></a>壞命終，生於人道。彼於此處，最後識滅，人<a class="t" id="t0401b01"></a>道中識初相續生。當於彼識初生之時，即<a class="t" id="t0401b02"></a>共名色一時同生，緣名色故，六入便生。</p><a class="t" id="t0401b03"></a>
<p><a class="t-linehead" id="t-linehead0401b03"></a>「諸比丘！復有一種，以身善行、口意善行，如<a class="t" id="t0401b04"></a>是作已，彼因緣故，身壞命終，生於天上，此<a class="t" id="t0401b05"></a>處識滅，彼天上識初相續生。彼識生時，即<a class="t" id="t0401b06"></a>共名色一時俱生，有名色故，即生六入。諸<a class="t" id="t0401b07"></a>比丘！彼於天中，或在天子、或在天女，加<a class="t" id="t0401b08"></a>趺處生、或兩膝內<span class="gaiji">髀<!--gaiji,髀,1[月＊坒],2&#x43F6;,3--></span>股間生。初出之時，狀<a class="t" id="t0401b09"></a>如人間十二歲兒。若是天男，即於天子坐膝<a class="t" id="t0401b10"></a>邊生；若是天女，即天玉女<span class="gaiji">髀<!--gaiji,髀,1[月＊坒],2&#x43F6;,3--></span>股內生。如是<a class="t" id="t0401b11"></a>生已，彼天即稱是我兒女，如是應知。</p><a class="t" id="t0401b12"></a>
<p><a class="t-linehead" id="t-linehead0401b12"></a>「諸比丘！修善生天，有如是法。若初生時，是<a class="t" id="t0401b13"></a>諸天子及天女等，以自業因所熏習故，生三<a class="t" id="t0401b14"></a>種念：一者自知從何處死、二者自知今此處<a class="t" id="t0401b15"></a>生、三者知此生是何業果是何福報，以我彼<a class="t" id="t0401b16"></a>處身命壞已，來生此間。又如是念：『緣我有<a class="t" id="t0401b17"></a>是三種業果三種業熟，得來生此。何者為三？<a class="t" id="t0401b18"></a>所謂身善行、口意善行。此等三業，果報熟故，<a class="t" id="t0401b19"></a>身壞命終，來於此處。』復作是念：『願我今於<a class="t" id="t0401b20"></a>此處死已，當生人間。我於彼處，如是生已，<a class="t" id="t0401b21"></a>還修身口及意善行。以身口意行善行故，身<a class="t" id="t0401b22"></a>壞敗已，還來此生。』作是念已，即便思食。彼<a class="t" id="t0401b23"></a>念食時，即於彼前，有眾寶器，自然盛滿，天<a class="t" id="t0401b24"></a>須陀味，種種出生。若天子中，有勝上者，彼<a class="t" id="t0401b25"></a>須陀味其色最白；若其天子，果報中者，彼<a class="t" id="t0401b26"></a>須陀味其色即赤；若有天子，福德下者，彼須<a class="t" id="t0401b27"></a>陀味其色現黑。時，彼天子即以手取天須陀<a class="t" id="t0401b28"></a>味，內於口中，彼須陀味，既入天口，即自<a class="t" id="t0401b29"></a>漸漸融消變化。譬如酥及生酥擲置火中，<a class="t" id="t0401c01"></a>即自融消，無有形影。如是如是，天須陀味，<a class="t" id="t0401c02"></a>置於口中，自然消化，亦復如是。食須陀已，<a class="t" id="t0401c03"></a>若其渴時，即於彼前，有天寶器，盛滿天酒，<a class="t" id="t0401c04"></a>福上中下，白赤黑色，略說如前，入口消化，<a class="t" id="t0401c05"></a>融消亦爾。時，彼天子食飲訖已，而其身體，<a class="t" id="t0401c06"></a>上下大小，如彼舊生諸天子天女等。</p><a class="t" id="t0401c07"></a>
<p><a class="t-linehead" id="t-linehead0401c07"></a>「諸比丘！若諸天子及諸天女，身體既充，各隨<a class="t" id="t0401c08"></a>意向或詣池邊。到池邊已，入彼池內，澡浴清<a class="t" id="t0401c09"></a>淨，歡喜受樂。既出池上，詣香樹邊。時，彼香<a class="t" id="t0401c10"></a>樹枝自然低，從枝中出種種妙香，流入手中，<a class="t" id="t0401c11"></a>即以塗身。復詣衣樹，到已如前，亦為之低，而<a class="t" id="t0401c12"></a>彼樹中，又出種種微妙好衣，至手邊已，即<a class="t" id="t0401c13"></a>取而著。既著衣已，詣瓔珞樹，如是自低，垂<a class="t" id="t0401c14"></a>流入手，或繫或著，以莊嚴身。如是復詣華<a class="t" id="t0401c15"></a>鬘樹所，如前低垂，流出種種妙好華鬘。持<a class="t" id="t0401c16"></a>飾頭已，便向器樹，樹出種種眾寶雜器，隨<a class="t" id="t0401c17"></a>意入手，將詣果林，盛種種果，或即噉食，<a class="t" id="t0401c18"></a>或取汁飲。如是復詣音樂樹邊，樹亦低垂，自<a class="t" id="t0401c19"></a>然而出種種樂器，隨意而取，或彈或打、或<a class="t" id="t0401c20"></a>歌或舞，音聲微妙，即便詣向林苑之中。入<a class="t" id="t0401c21"></a>苑中已，於彼即見無量無邊百數千數無量<a class="t" id="t0401c22"></a>百千萬億之數諸天玉女。若未見女，所有<a class="t" id="t0401c23"></a>前世知見業報：『我從何處而來生此，如我此<a class="t" id="t0401c24"></a>身，今受斯報。』果業熟故，彼於此時，了了分<a class="t" id="t0401c25"></a>明，憶宿世事，猶如指掌。以見天女，迷諸色<a class="t" id="t0401c26"></a>故，正念覺察智心即滅，既失前生，著現在欲，<a class="t" id="t0401c27"></a>口唯唱言：『天玉女耶！天玉女耶！』如是名為<a class="t" id="t0401c28"></a>欲愛之縛。諸比丘！此則名為三種善行。</p>
<p><a class="t-linehead" id="t-linehead0401c28"></a>「諸<a class="t" id="t0401c29"></a>比丘！一月之中，有六烏晡沙他<span class="t-note">（烏晡沙他隋言受齋亦云增長）</span>，<a class="t" id="t0402a01"></a>白月半助，有十五日，黑月半助，亦十五日，<a class="t" id="t0402a02"></a>如此白黑二月，各有三受齋日。何等白月三<a class="t" id="t0402a03"></a>受齋日？所謂月八日、十四日、十五日。黑月亦<a class="t" id="t0402a04"></a>有三受齋日，如白月數。云何名為白黑二月<a class="t" id="t0402a05"></a>各有三日，受於齋戒？諸比丘！白黑二月，各<a class="t" id="t0402a06"></a>有八日。當於是日，四天大王，集其眷屬而告<a class="t" id="t0402a07"></a>之言：『汝等可往普觀四方，頗有人輩，於世間<a class="t" id="t0402a08"></a>中，多行孝順，供養父母，恭敬沙門婆羅門不？<a class="t" id="t0402a09"></a>於諸尊長崇重以不？修行布施受禁戒不？守<a class="t" id="t0402a10"></a>攝八關持六齋不？』時，四天王如是教勅其使<a class="t" id="t0402a11"></a>者已，而彼使者如天王命，承奉而行，即下<a class="t" id="t0402a12"></a>遍觀一切<span class="corr" title="[人世&gt;世人] cf.【麗】">世人</span>，是誰家中，孝養父母；有何<a class="t" id="t0402a13"></a>族姓，恭敬沙門婆羅門等；誰家男女，敬事<a class="t" id="t0402a14"></a>尊長；誰行布施；誰受六齋；誰持八禁；誰守<a class="t" id="t0402a15"></a>戒德。爾時，使者如是遍歷世間觀察。見於人<a class="t" id="t0402a16"></a>中，孝順供奉父母者少，承事尊重沙門者<a class="t" id="t0402a17"></a>少，祇敬宿舊婆羅門於諸長者崇敬亦少，布<a class="t" id="t0402a18"></a>施微薄，受齋稀踈，護戒不全，禁守多缺。是時，<a class="t" id="t0402a19"></a>天使如是見已，即便往到四<span class="corr" title="[大&gt;天] cf.【麗】">天</span>王所，而啟<a class="t" id="t0402a20"></a>白言：『天王當知，其諸世間一切人輩，無<a class="t" id="t0402a21"></a>多孝養事父母者，亦無有多恭敬沙門婆羅<a class="t" id="t0402a22"></a>門者，亦無有多敬重尊長耆舊德者，亦無有<a class="t" id="t0402a23"></a>多修行布施持六齋者，亦無有多奉持禁戒<a class="t" id="t0402a24"></a>守八關者。』</p><a class="t" id="t0402a25"></a>
<p><a class="t-linehead" id="t-linehead0402a25"></a>「爾時，四大天王聞諸使者如是語已，意中慘<a class="t" id="t0402a26"></a>然不甚歡悅，報使者言：『彼等世間，若實然<a class="t" id="t0402a27"></a>者，其諸人輩，甚為不善。所以者何？人輩壽<a class="t" id="t0402a28"></a>命，極成短促，止少時活，應修諸善，至彼後<a class="t" id="t0402a29"></a>世，可得安樂。云何今者彼世間人，無有多<a class="t" id="t0402b01"></a>行孝養父母，乃至不能修持六齋及以八禁<a class="t" id="t0402b02"></a>守攝身口？此大損減我諸天眾，展轉增加阿<a class="t" id="t0402b03"></a>修羅種。』諸比丘！若其世間，多人恭敬孝順父<a class="t" id="t0402b04"></a>母，尊重沙門婆羅門等及諸宿舊，修行布施，<a class="t" id="t0402b05"></a>樂受六齋，勤建福業，恒守八禁，如是相續。<a class="t" id="t0402b06"></a>時，天使者巡察見已，上白四王：『大王當知，<a class="t" id="t0402b07"></a>彼世間人，多有孝順於其父母，多有恭敬沙<a class="t" id="t0402b08"></a>門婆羅門及諸尊長，樂行布施，勤修齋福。』<a class="t" id="t0402b09"></a>爾時，四大天王，從其使邊聞此語已，心大<a class="t" id="t0402b10"></a>歡喜，踊躍無量，作如是言：『甚善甚善，諸世<a class="t" id="t0402b11"></a>間人，能如是修極大賢善。何以故？彼諸人<a class="t" id="t0402b12"></a>輩，壽命短少，不久便當移至他世。今者乃能<a class="t" id="t0402b13"></a>於彼人間，孝養父母，敬事沙門及婆羅門諸<a class="t" id="t0402b14"></a>耆舊等，多樂布施，持戒守齋。如此則當增<a class="t" id="t0402b15"></a>長諸天無量眷屬，損減諸阿修囉種類。』</p><a class="t" id="t0402b16"></a>
<p><a class="t-linehead" id="t-linehead0402b16"></a>「諸比丘！云何黑白二月十四日，是烏晡沙他<a class="t" id="t0402b17"></a>日？諸比丘！其黑白二月十四日，四大天王，亦<a class="t" id="t0402b18"></a>如是召四天太子，使其來下，觀察善惡多少，<a class="t" id="t0402b19"></a>歡喜愁慘，略說悉如天使所說，唯以太子自<a class="t" id="t0402b20"></a>下為異。諸比丘！其黑白二月十五日，烏晡<a class="t" id="t0402b21"></a>沙他。四大天王，自下世間，躬察善惡。知多<a class="t" id="t0402b22"></a>少已，即自往詣彼善法堂，到諸天集議論會<a class="t" id="t0402b23"></a>處，至法堂前，面向帝釋，陳說人間善惡多<a class="t" id="t0402b24"></a>少違順等事。爾時，帝釋聞於人間修福者少，<a class="t" id="t0402b25"></a>即便慘然悵怏不樂，云何如是？天眾減少，阿<a class="t" id="t0402b26"></a>修囉轉多。若聞人間如法多者，則大歡喜踊<a class="t" id="t0402b27"></a>躍無量，作如是言：『我今天眾漸當增長。』緣此<a class="t" id="t0402b28"></a>黑白二月六日，諸天下觀人間善惡故，名此<a class="t" id="t0402b29"></a>日烏晡沙他。</p><a class="t" id="t0402c01"></a>
<p class="endsutta"><span class="t-juanname">起世因本經卷第七</span></p>　<a class="t" id="t0402c02"></a><a class="t" id="t0402c03"></a><a class="t" id="t0402c04"></a>
<p class="suttainfo"><span class="t-juanname">起世因本經卷第八</span><br><a class="t" id="t0402c05"></a><a class="t" id="t0402c06"></a>
<span class="t-byline">隋天竺沙門達摩笈多譯</span></p><a class="t" id="t0402c07"></a><h2>三十三天品下</h2><a class="t" id="t0402c08"></a>
<p><a class="t-linehead" id="t-linehead0402c08"></a>「諸比丘！若當有時諸外道輩，或復波利婆羅<a class="t" id="t0402c09"></a>闍迦，來向汝處，問汝等言：『諸長老輩！何因<a class="t" id="t0402c10"></a>何緣，有一種人，為彼非人之所恐怖？於一<a class="t" id="t0402c11"></a>種人，復不為彼非人恐怖？』其諸外道，作是<a class="t" id="t0402c12"></a>問者，汝等應當如是報言：『諸長老輩！此有<a class="t" id="t0402c13"></a>因緣。何以故？世間之中，有一種人，習行<a class="t" id="t0402c14"></a>非法，彼有邪見、有顛倒見，彼等既行十不<a class="t" id="t0402c15"></a>善法、說不善法、念不善法，邪見顛倒。以作<a class="t" id="t0402c16"></a>此十不善法故，護生之神，漸漸捨離。如是<a class="t" id="t0402c17"></a>等輩，若百若千，唯留一神，總而守護。譬如<a class="t" id="t0402c18"></a>牛群，或復羊群，若百若千，其傍唯有一人守<a class="t" id="t0402c19"></a>視。如是如是，護神少故，恒為非人之所恐<a class="t" id="t0402c20"></a>怖。有一種人，言語如法，不行邪見，不顛倒<a class="t" id="t0402c21"></a>見。彼等既行如是十善，正見正語，修習善<a class="t" id="t0402c22"></a>業，是一一人，則有無量、若百千神，來<span class="corr" title="[其&gt;共] cf.【麗】">共</span>守<a class="t" id="t0402c23"></a>護。以是因緣，此人不為非人之所恐。譬如<a class="t" id="t0402c24"></a>國王若王大臣，其一一人，則有若百若千人<a class="t" id="t0402c25"></a>輩之所守護。』</p><a class="t" id="t0402c26"></a>
<p><a class="t-linehead" id="t-linehead0402c26"></a>「諸比丘！世間人輩，有如是等姓名字者，其<a class="t" id="t0402c27"></a>非人中，亦有如是等諸名字。諸比丘！人間<a class="t" id="t0402c28"></a>所有山林川澤、國邑城隍、村塢聚落居停住<a class="t" id="t0402c29"></a>處，其非人中，亦有如是舍宅之名、諸王坐<a class="t" id="t0403a01"></a>處。</p><a class="t" id="t0403a02"></a>
<p><a class="t-linehead" id="t-linehead0403a02"></a>「諸比丘！一切街巷四衢道中、屈曲陌等，或<a class="t" id="t0403a03"></a>屠膾坊、或復空窟，並悉不虛，皆有眾神，及<a class="t" id="t0403a04"></a>諸非人之所依止；又復屍陀林壑之中，及<a class="t" id="t0403a05"></a>諸惡獸所行道路，悉有非人；凡一切樹，高一<a class="t" id="t0403a06"></a>尋、圍一尺，即有神祇，在上依住以為支提。<a class="t" id="t0403a07"></a>諸比丘！一切世間，若男子及女人，從生已<a class="t" id="t0403a08"></a>來，有諸天神，常隨逐行，不相遠離。唯習行<a class="t" id="t0403a09"></a>惡及命終時，方始捨去，略說如上。</p><a class="t" id="t0403a10"></a>
<p><a class="t-linehead" id="t-linehead0403a10"></a>「諸比丘！閻浮提人，有五種事勝瞿陀尼。何<a class="t" id="t0403a11"></a>等為五？一者勇健、二者正念、三者閻浮佛<a class="t" id="t0403a12"></a>出世處、四者閻浮是修業地、五者閻浮行梵<a class="t" id="t0403a13"></a>行處；其瞿陀尼，有三事勝閻浮提人。何等<a class="t" id="t0403a14"></a>為三？一者饒牛、二者饒羊、三瞿陀尼饒摩<a class="t" id="t0403a15"></a>尼寶。其閻浮提，有五種勝弗婆提人，略說<a class="t" id="t0403a16"></a>如前；其弗婆提，有三事勝閻浮提人。何等為<a class="t" id="t0403a17"></a>三？一者彼洲最極大故、二者彼洲廣含諸渚、<a class="t" id="t0403a18"></a>三者彼洲甚微妙故。其閻浮提有五種事勝<a class="t" id="t0403a19"></a>欝多羅究留，五種如上；其欝多羅究留，<a class="t" id="t0403a20"></a>有三種事勝閻浮提。何等為三？一者彼人無<a class="t" id="t0403a21"></a>我我所、二者壽命最極長故、三者彼人有勝<a class="t" id="t0403a22"></a>行故。其閻浮提，有五種事勝閻魔世諸眾<a class="t" id="t0403a23"></a>生輩，亦如上說；其閻魔世，有三種勝閻浮<a class="t" id="t0403a24"></a>提人。何等為三？一壽命長、二身形大、三有<a class="t" id="t0403a25"></a>自然衣食活命。閻浮提人，有五種勝龍、金翅<a class="t" id="t0403a26"></a>鳥，五種如前；龍及金翅，有三種勝閻浮提<a class="t" id="t0403a27"></a>人。何等為三？一壽命長、二身形大、三宮殿<a class="t" id="t0403a28"></a>廣。閻浮提人，有五種事勝阿修羅，如前所<a class="t" id="t0403a29"></a>說；其阿修羅，有三種事勝閻浮提。何等為<a class="t" id="t0403b01"></a>三？一者長壽、二者色勝、三受樂多，如是<a class="t" id="t0403b02"></a>三事，最為殊勝。</p><a class="t" id="t0403b03"></a>
<p><a class="t-linehead" id="t-linehead0403b03"></a>「諸比丘！四天王天有三事勝，一宮殿高、二<a class="t" id="t0403b04"></a>宮殿妙、三者宮殿最勝光明；三十三天亦<a class="t" id="t0403b05"></a>三事勝。何等為三？一者長壽、二者色勝、三<a class="t" id="t0403b06"></a>者多樂。如三十三天，其夜摩天、兜率陀天、<a class="t" id="t0403b07"></a>化樂天、他化自在天、魔身天等，當知悉有<a class="t" id="t0403b08"></a>三種勝事，如忉利天勝閻浮提人；其閻浮<a class="t" id="t0403b09"></a>提，有五種勝諸天種輩，如上所說，汝應答<a class="t" id="t0403b10"></a>知。</p><a class="t" id="t0403b11"></a>
<p><a class="t-linehead" id="t-linehead0403b11"></a>「諸比丘！此三界中，有三十八諸眾生類。何<a class="t" id="t0403b12"></a>者是其三十八種？諸比丘！欲界之中有十二<a class="t" id="t0403b13"></a>種，色界中有二十二種，無色界中復有四種。<a class="t" id="t0403b14"></a>諸比丘！於中何者是其欲界十二種類？所謂<a class="t" id="t0403b15"></a>地獄、畜生、餓鬼、人、阿修羅、四天王天、三<a class="t" id="t0403b16"></a>十三天、夜摩天、兜率陀天、化樂天、他化自<a class="t" id="t0403b17"></a>在天、魔身天等，此名十二。何等色界二十<a class="t" id="t0403b18"></a>二種？謂梵身天、梵輔天、梵眾天、大梵天、光<a class="t" id="t0403b19"></a>天、少光天、無量光天、光音天、淨天、少淨<a class="t" id="t0403b20"></a>天、無量淨天、遍淨天、廣天、少廣天、無量廣<a class="t" id="t0403b21"></a>天、廣果天、無想天、無煩天、無惱天、善見<a class="t" id="t0403b22"></a>天、善現天、阿迦膩吒天等，此二十二屬於<a class="t" id="t0403b23"></a>色界。其無色界四種者，謂空無邊天、識無<a class="t" id="t0403b24"></a>邊天、無所入天、非想非非想天，此四種<a class="t" id="t0403b25"></a>類屬無色界。</p><a class="t" id="t0403b26"></a>
<p><a class="t-linehead" id="t-linehead0403b26"></a>「諸比丘！其世間中，有四種雲，白雲、黑雲、赤<a class="t" id="t0403b27"></a>雲、黃雲。諸比丘！其四種中白色雲者，多有<a class="t" id="t0403b28"></a>地界；黑色雲者，多有水界；赤色雲者，多有火<a class="t" id="t0403b29"></a>界；黃色雲者，多有風界。汝等應當作如是知。<a class="t" id="t0403c01"></a>諸比丘！世間復有四種大天。何等為四？所<a class="t" id="t0403c02"></a>謂地多大天、水多大天、火多大天、風多<a class="t" id="t0403c03"></a>大天。諸比丘！曾於一時，地多大神，發<a class="t" id="t0403c04"></a>是惡見，心自念言：『於地界中，無有水火<a class="t" id="t0403c05"></a>及以風界。』諸比丘！我爾時詣彼地天邊，告<a class="t" id="t0403c06"></a>彼地多大天神言：『汝天實有如是惡見，云地<a class="t" id="t0403c07"></a>界中無水火風三大界也？』彼答我言：『實爾，<a class="t" id="t0403c08"></a>世尊。』我復告言：『汝天莫作如是惡見。何以<a class="t" id="t0403c09"></a>故？彼地界中，實有水火及以風界。但於其<a class="t" id="t0403c10"></a>中，地界最多，是故地界偏得名字。』諸比丘！<a class="t" id="t0403c11"></a>我能知彼地多大天發如是念，斷其惡見，令<a class="t" id="t0403c12"></a>彼歡喜，於諸垢中，得法眼淨，證果覺道，無<a class="t" id="t0403c13"></a>有結惑，度疑彼岸，無復煩惱，不隨他教，隨<a class="t" id="t0403c14"></a>順法行。而白我言：『大德世尊！我今歸依佛、<a class="t" id="t0403c15"></a>法、聖僧。大德世尊！從今已後，我當奉持優<a class="t" id="t0403c16"></a>婆夷戒，乃至命盡，更不殺盜及非法等。歸<a class="t" id="t0403c17"></a>佛法僧，清淨護持。』諸比丘！復有一時，水大<a class="t" id="t0403c18"></a>天神，亦如是念，生於惡見言：『水界中無有<a class="t" id="t0403c19"></a>地界及火風界。』我知其意，往詣彼邊，問水<a class="t" id="t0403c20"></a>天言：『汝實爾不？』答言：『實爾。』我復告言：『汝天<a class="t" id="t0403c21"></a>莫作如是惡見，其水界中，盡有地火及以風<a class="t" id="t0403c22"></a>界。』乃至火天風天亦爾，俱有此見，佛既知<a class="t" id="t0403c23"></a>已，悉往詰問，並答佛言：『實爾，世尊。』佛開其<a class="t" id="t0403c24"></a>意，皆得悟解，歸依三寶，悉隨順行，略說如<a class="t" id="t0403c25"></a>前地大天神，除疑一種來向我邊。諸比丘！<a class="t" id="t0403c26"></a>此等名為四大天神。</p><a class="t" id="t0403c27"></a>
<p><a class="t-linehead" id="t-linehead0403c27"></a>「諸比丘！世間有雲，從地上昇，在虛空中，或<a class="t" id="t0403c28"></a>有至一俱盧奢住，或二或三俱盧奢住，乃至<a class="t" id="t0403c29"></a>六七俱盧奢住。諸比丘！或復有雲，上虛空<a class="t" id="t0404a01"></a>中一踰闍那，或二三四至五六七踰闍那住。<a class="t" id="t0404a02"></a>諸比丘！或復有雲，上虛空中百踰闍那，乃<a class="t" id="t0404a03"></a>至二三四五六七八百踰闍那，停而住者。或<a class="t" id="t0404a04"></a>復有雲，從地上空千踰闍那，二三四五六<a class="t" id="t0404a05"></a>七千踰闍那住，乃至劫盡。</p><a class="t" id="t0404a06"></a>
<p><a class="t-linehead" id="t-linehead0404a06"></a>「諸比丘！或時外道波利婆羅闍迦，來向汝邊，<a class="t" id="t0404a07"></a>作如是問：『諸長老輩！有何因緣，虛空雲中，<a class="t" id="t0404a08"></a>有是音聲？』諸比丘！應如是答：『有三因緣，共<a class="t" id="t0404a09"></a>相觸故，空雲隊中，有聲鳴出。何等為三？諸<a class="t" id="t0404a10"></a>長老輩！或有一時，雲中風界，共於地界，相<a class="t" id="t0404a11"></a>觸著故，自然聲出。所以者何？譬如樹枝，相<a class="t" id="t0404a12"></a>揩火出。如是如是，諸長老輩！此是第一因<a class="t" id="t0404a13"></a>緣出聲。復次，長老！或復有時，雲中風界，共<a class="t" id="t0404a14"></a>彼水界，相揩觸故，自然出聲，亦如上說，此<a class="t" id="t0404a15"></a>是第二因緣出聲。復次，長老！或復有時，雲<a class="t" id="t0404a16"></a>中風界，共彼火界，相揩觸故，自然出聲，略<a class="t" id="t0404a17"></a>說乃至譬如兩樹相揩火出，此是第三出聲<a class="t" id="t0404a18"></a>因緣。』應如是答。諸比丘！亦應如是廣分別<a class="t" id="t0404a19"></a>知。</p><a class="t" id="t0404a20"></a>
<p><a class="t-linehead" id="t-linehead0404a20"></a>「諸比丘！或時外道波利婆羅闍迦，來向汝<a class="t" id="t0404a21"></a>邊，作如是問：『諸長老輩！有何因緣，虛空雲<a class="t" id="t0404a22"></a>中，忽然光明出生閃電？』諸比丘！汝等應作<a class="t" id="t0404a23"></a>如是報答：『諸長老輩！有二因緣，從虛空中<a class="t" id="t0404a24"></a>雲裏，出生閃電光明。何等為二？一者東方<a class="t" id="t0404a25"></a>閃電，名曰無厚；南方有電，名曰順流；西<a class="t" id="t0404a26"></a>方有電，名墮光明；北方有電，名百生樹。諸<a class="t" id="t0404a27"></a>長老輩！或復有時，若彼東方無厚閃電，共<a class="t" id="t0404a28"></a>於西方墮光明電，相觸相著，相揩相打，以<a class="t" id="t0404a29"></a>如是故，從於虛空雲隊之中，出生光明，名<a class="t" id="t0404b01"></a>曰閃電，此是第一閃電因緣。復次，諸長老輩！<a class="t" id="t0404b02"></a>若彼南方順流閃電，共於北方百生閃電，相<a class="t" id="t0404b03"></a>觸相著，相揩相打，以如是故，出生電光。<a class="t" id="t0404b04"></a>譬如兩木，風吹相著，自然火出，還歸本<a class="t" id="t0404b05"></a>處，此是第二閃電因緣，從雲隊中，有光明出。』</p><a class="t" id="t0404b06"></a>
<p><a class="t-linehead" id="t-linehead0404b06"></a>「諸比丘！於虛空中，有五因緣，能障礙雨，令<a class="t" id="t0404b07"></a>占候師，不測不知，增長迷惑，記必應雨而<a class="t" id="t0404b08"></a>天不雨。何等為五？諸比丘！或復有時，上虛<a class="t" id="t0404b09"></a>空中，起雲動雷，作伽茶伽茶、瞿廚瞿廚聲，<a class="t" id="t0404b10"></a>或出閃電，或復有吹涼冷氣來，如是種種，<a class="t" id="t0404b11"></a>皆是雨相。其占察人及天文師等，悉剋此時，<a class="t" id="t0404b12"></a>必當降雨。爾時，羅<span class="corr" title="[[目＊候]&gt;睺]">睺</span>羅阿修羅王從其宮出，<a class="t" id="t0404b13"></a>即以兩手，撮彼雨雲，擲置海中。諸比丘！此是<a class="t" id="t0404b14"></a>第一雨障因緣。而天文師及占候者，不見<a class="t" id="t0404b15"></a>不知，心生疑惑，記天剋雨而遂不雨。</p><a class="t" id="t0404b16"></a>
<p><a class="t-linehead" id="t-linehead0404b16"></a>「諸比丘！或復有時，虛空起雲，雲中亦作伽<a class="t" id="t0404b17"></a>茶伽茶聲，亦出閃電，亦復有吹涼冷氣來。時，<a class="t" id="t0404b18"></a>天文人及占候者，見是相已，記天此時剋當<a class="t" id="t0404b19"></a>作雨。爾時，火界增上力生，於彼中間，雨雲燒<a class="t" id="t0404b20"></a>滅，此名第二雨障因緣。彼天文人，不見不<a class="t" id="t0404b21"></a>知，心生迷惑，記天必雨而遂不雨。</p><a class="t" id="t0404b22"></a>
<p><a class="t-linehead" id="t-linehead0404b22"></a>「諸比丘！或復有時，虛空起雲，雲中亦作伽茶<a class="t" id="t0404b23"></a>伽茶聲，亦出閃電，亦復有吹涼冷氣來。時，天<a class="t" id="t0404b24"></a>文人及占候者，見是相已，記天此時剋當作<a class="t" id="t0404b25"></a>雨。但以風界增上力生，則吹彼雲，擲置於<a class="t" id="t0404b26"></a>彼迦陵迦磧中，或復擲著檀茶迦磧中，或復<a class="t" id="t0404b27"></a>擲置摩登<span class="corr" title="[迦&gt;伽] cf.【麗】">伽</span>磧中，<span class="corr" title="[著&gt;或] cf.【麗】">或</span>復擲著空曠野中，或復<a class="t" id="t0404b28"></a>擲著摩連那磧地，此名第三雨障因緣。彼天<a class="t" id="t0404b29"></a>文人，不見不知，心生迷惑，記天必雨而遂<a class="t" id="t0404c01"></a>不雨。</p><a class="t" id="t0404c02"></a>
<p><a class="t-linehead" id="t-linehead0404c02"></a>「諸比丘！又復有時，虛空起雲，而其雲中，亦<a class="t" id="t0404c03"></a>作伽茶伽茶之聲，出生閃電，吹冷氣來。<a class="t" id="t0404c04"></a>其占候者，記天必雨。然彼行雨諸天子輩，有<a class="t" id="t0404c05"></a>時放逸，以放逸故，彼雲不得依時降雨，既<a class="t" id="t0404c06"></a>不依時，雲自消散，此是第四雨障因緣。以是<a class="t" id="t0404c07"></a>義故，諸天文人，心生迷惑，記天必雨而遂<a class="t" id="t0404c08"></a>不雨。</p><a class="t" id="t0404c09"></a>
<p><a class="t-linehead" id="t-linehead0404c09"></a>「諸比丘！又復有時，空中起雲，而天亦作伽<a class="t" id="t0404c10"></a>茶伽茶之聲，亦出閃電，吹涼冷風。彼天文<a class="t" id="t0404c11"></a>人等，記剋當雨。然此閻浮世間人輩，其中<a class="t" id="t0404c12"></a>多有不如法行，躭樂諸欲，慳貪嫉妬，邪見<a class="t" id="t0404c13"></a>所纏。彼等人輩，以惡行故，習非法故，樂著<a class="t" id="t0404c14"></a>欲故，貪嫉競故，天則不雨。諸比丘！此名第<a class="t" id="t0404c15"></a>五雨障因緣。其天文人及占候等，不見不知，<a class="t" id="t0404c16"></a>心生迷惑，記天必雨而遂不雨。</p><a class="t" id="t0404c17"></a>
<p><a class="t-linehead" id="t-linehead0404c17"></a>「諸比丘！是名五種雨障因緣。於其中有優<a class="t" id="t0404c18"></a>陀那偈：</p><a class="t" id="t0404c19"></a><blockquote class="gatha">
<p>「花法色壽命，　　衣服并賣買，<a class="t" id="t0404c20"></a><br>
嫁娶三摩提，　　四種飲食等。<a class="t" id="t0404c21"></a><br>
二行晡沙他，　　上下名三界，<a class="t" id="t0404c22"></a><br>
雲色諸天等，　　俱盧舍鳴電。</p>
</blockquote><a class="t" id="t0404c23"></a>
<h2>起世經鬪戰品第九</h2><a class="t" id="t0404c24"></a>
<p><a class="t-linehead" id="t-linehead0404c24"></a>「諸比丘！我念往昔，有諸天等，共阿修羅，起<a class="t" id="t0404c25"></a>鬪戰時，帝釋天王告其三十二天言：『諸<a class="t" id="t0404c26"></a>仁者輩！汝等諸天，若共阿修羅戰鬪之時，<a class="t" id="t0404c27"></a>宜好莊嚴，善持器仗。若諸天勝、阿修羅不<a class="t" id="t0404c28"></a>如，汝可生捉毘摩質多羅阿修羅王。當以五<a class="t" id="t0404c29"></a>繫縛已，將向善法堂前諸天集會處所置之。』<a class="t" id="t0405a01"></a>三十二天，聞帝釋命，依而奉行。爾時，毘摩<a class="t" id="t0405a02"></a>質多羅阿修羅王亦如是告諸阿修羅言：『若<a class="t" id="t0405a03"></a>諸天等，共阿修羅鬪，天若不如，即當生捉帝<a class="t" id="t0405a04"></a>釋天王，以五繫縛，將向七頭諸阿修羅集會<a class="t" id="t0405a05"></a>之處，置立我前。』時，諸阿修羅亦受教行。諸比<a class="t" id="t0405a06"></a>丘！當於彼時，帝釋天王戰鬪勝故，生捉阿修<a class="t" id="t0405a07"></a>羅，以五繫縛，至善法堂天集會處帝釋前立。<a class="t" id="t0405a08"></a>當於彼時，其毘摩質多羅王作如是念：『願諸<a class="t" id="t0405a09"></a>阿修羅，各自安善，我今不用諸阿修羅輩。我<a class="t" id="t0405a10"></a>今在此，共諸三十三天一處，同受娛樂，甚<a class="t" id="t0405a11"></a>為適意。』當其毘摩質多羅王興此念時，即見<a class="t" id="t0405a12"></a>自身五縛悉解，諸天種種五欲功德，皆現<a class="t" id="t0405a13"></a>其前。又復有時，作如是念：『我今不用三十<a class="t" id="t0405a14"></a>三天。願諸天等，各自安善，我當還歸阿修<a class="t" id="t0405a15"></a>羅宮殿。』起此念時，其身五繫即還自縛，五<a class="t" id="t0405a16"></a>欲功德忽然散滅。</p><a class="t" id="t0405a17"></a>
<p><a class="t-linehead" id="t-linehead0405a17"></a>「諸比丘！彼毘摩質多羅阿修羅王，有於如是<a class="t" id="t0405a18"></a>微細結縛；其諸魔縛，復細於此。所以者何？<a class="t" id="t0405a19"></a>諸比丘！邪思惟時，即被結縛；正憶念<span class="corr" title="[&gt;時] cf.【麗】">時</span>，即便<a class="t" id="t0405a20"></a>解脫。何以故？諸比丘！思惟有我，是邪思惟；<a class="t" id="t0405a21"></a>思惟無我，亦是邪思；乃至思惟，我當有常，<a class="t" id="t0405a22"></a>我當無常，有色無色，有想無想，及非有想<a class="t" id="t0405a23"></a>非無想等，並是邪思。諸比丘！此邪思惟，是<a class="t" id="t0405a24"></a>癰是瘡，猶如毒箭。於其中有多聞聖者智<a class="t" id="t0405a25"></a>慧之人，知是邪思，如病如瘡，如癰如箭，如<a class="t" id="t0405a26"></a>是念已，繫心正憶不隨心行，令心不動，多<a class="t" id="t0405a27"></a>所利益。諸比丘！若念有我，則是邪念，則是<a class="t" id="t0405a28"></a>有為，則是戲論。若念無我，亦是戲論，乃至<a class="t" id="t0405a29"></a>有色無色，有想無想，非有想非無想，悉是<a class="t" id="t0405b01"></a>戲論。諸比丘！所有戲論，皆悉是病如癰如<a class="t" id="t0405b02"></a>瘡，猶如毒箭。於其中有多聞聖者智慧之人，<a class="t" id="t0405b03"></a>知此戲論諸過患已，樂無戲論。守心寂靜，多<a class="t" id="t0405b04"></a>所修行。</p><a class="t" id="t0405b05"></a>
<p><a class="t-linehead" id="t-linehead0405b05"></a>「諸比丘！我念往昔，有諸天王，共阿修羅，欲<a class="t" id="t0405b06"></a>戰鬪時，帝釋天王告其四面三十二天，作<a class="t" id="t0405b07"></a>如是言：『諸仁者輩，宜善嚴備身諸器仗，今<a class="t" id="t0405b08"></a>諸阿修羅，欲來戰鬪。若諸天勝，可生捉取<a class="t" id="t0405b09"></a>毗摩質多羅阿修羅王，以五繫縛，將向諸天<a class="t" id="t0405b10"></a>集會之處善法堂前，持見於我。』三十二天<a class="t" id="t0405b11"></a>受帝釋命，依而奉行。其阿修羅，亦如是教。<a class="t" id="t0405b12"></a>諸比丘！當爾戰時，諸天得勝，即以五繫縛<a class="t" id="t0405b13"></a>阿修羅，將來詣向善法堂前。爾時，毗摩質多<a class="t" id="t0405b14"></a>羅阿修羅王，既被五繫，在天眾前，見帝釋<a class="t" id="t0405b15"></a>王來入善法堂中而坐，即便惡言，諸種罵詈<a class="t" id="t0405b16"></a>毀辱天主。其天帝釋，有調御者，名摩多離，<a class="t" id="t0405b17"></a>見阿修羅毘摩質多羅對眾惡言毀罵天主，<a class="t" id="t0405b18"></a>即便以偈白帝釋言：</p><a class="t" id="t0405b19"></a><blockquote class="gatha">
<p>「『帝釋天王為羞畏，　　為當無勢故懷忍？<a class="t" id="t0405b20"></a><br>
　聞於如是麁惡罵，　　含受容耐都不言。』</p>
</blockquote><a class="t" id="t0405b21"></a>
<p><a class="t-linehead" id="t-linehead0405b21"></a>「爾時，帝釋還以偈答摩多離言：</p><a class="t" id="t0405b22"></a><blockquote class="gatha">
<p>「『我非羞畏故懷忍，　　亦非無力於修羅，<a class="t" id="t0405b23"></a><br>
　誰能如我神策謀，　　豈得同於彼無智？』</p>
</blockquote><a class="t" id="t0405b24"></a>
<p><a class="t-linehead" id="t-linehead0405b24"></a>「時，摩多離復更以偈白天主言：</p><a class="t" id="t0405b25"></a><blockquote class="gatha">
<p>「『若不嚴加重訶責，　　愚癡熾盛轉更增，<a class="t" id="t0405b26"></a><br>
　若當折伏無智人，　　猶如畏杖牛奔走。<a class="t" id="t0405b27"></a><br>
　今以縱之為彼樂，　　至其處所更憍高，<a class="t" id="t0405b28"></a><br>
　是故明智示以威，　　顯現勇猛斷愚騃。』</p>
</blockquote><a class="t" id="t0405b29"></a>
<p><a class="t-linehead" id="t-linehead0405b29"></a>「爾時，帝釋復以偈答摩多離言：</p><a class="t" id="t0405c01"></a><blockquote class="gatha">
<p>「『如斯之事我久知，　　為伏諸人愚癡故，<a class="t" id="t0405c02"></a><br>
　彼以瞋嫌而罵詈，　　我聞堪能自制心。』</p>
</blockquote><a class="t" id="t0405c03"></a>
<p><a class="t-linehead" id="t-linehead0405c03"></a>「時，摩多離更復以偈白帝釋言：</p><a class="t" id="t0405c04"></a><blockquote class="gatha">
<p>「『帝釋天王願善思，　　如是之忍有一患，<a class="t" id="t0405c05"></a><br>
　彼愚癡者如是罵，　　謂言怯畏耻不言。』</p>
</blockquote><a class="t" id="t0405c06"></a>
<p><a class="t-linehead" id="t-linehead0405c06"></a>「爾時，帝釋重復偈答摩多離言：</p><a class="t" id="t0405c07"></a><blockquote class="gatha">
<p>「『愚癡種類隨心意，　　謂言畏彼我默然，<a class="t" id="t0405c08"></a><br>
　若欲益身求利安，　　於彼等邊須有忍。<a class="t" id="t0405c09"></a><br>
　如我意見彼惡罵，　　不應於瞋復起瞋，<a class="t" id="t0405c10"></a><br>
　於瞋者邊報以瞋，　　如是戰鬪難得勝。<a class="t" id="t0405c11"></a><br>
　若當為他所嬈惱，　　有力能忍者為難，<a class="t" id="t0405c12"></a><br>
　應知此忍最為強，　　如此<span class="corr" title="[須&gt;忍] cf.【麗】">忍</span>時須讚美。<a class="t" id="t0405c13"></a><br>
　若自若他所興心，　　皆求救拔大畏處，<a class="t" id="t0405c14"></a><br>
　既被他人瞋罵已，　　不應於彼起怨憎。<a class="t" id="t0405c15"></a><br>
　若於自己及他邊，　　如是二處應作益，<a class="t" id="t0405c16"></a><br>
　既知他瞋嫌罵已，　　能使自瞋轉得消。<a class="t" id="t0405c17"></a><br>
　如是二處利益心，　　若自若他皆悉為，<a class="t" id="t0405c18"></a><br>
　若他意念是癡者，　　斯由不知法所因。<a class="t" id="t0405c19"></a><br>
　若有大力諸丈夫，　　能為無力故含忍，<a class="t" id="t0405c20"></a><br>
　如是忍人他讚歎，　　無力人邊忍不瞋。<a class="t" id="t0405c21"></a><br>
　為彼無有智慧力，　　唯以愚癡力為力，<a class="t" id="t0405c22"></a><br>
　以愚癡故棄捨法，　　如此人輩無正行。<a class="t" id="t0405c23"></a><br>
　愚癡心生念我勝，　　瞋恚罵詈出麁言，<a class="t" id="t0405c24"></a><br>
　能忍彼惡有常勝，　　是忍增上難具說。<a class="t" id="t0405c25"></a><br>
　勝者語言畏不論，　　於等恐生冤故忍，<a class="t" id="t0405c26"></a><br>
　聞下論說能忍者，　　此忍為諸智稱揚。』</p>
</blockquote><a class="t" id="t0405c27"></a>
<p><a class="t-linehead" id="t-linehead0405c27"></a>「諸比丘！汝等當知，彼時帝釋則我身是。我於<a class="t" id="t0405c28"></a>爾時，身作三十三天王，自在治化，受勝福<a class="t" id="t0405c29"></a>報，縱任快樂。恒常懷忍，亦讚歎忍，樂行調<a class="t" id="t0406a01"></a>順，無有瞋恚，恒常讚歎無瞋恚者。諸比丘！<a class="t" id="t0406a02"></a>然今汝等自說行中，有信解心，捨俗出家，<a class="t" id="t0406a03"></a>精勤不懈。汝等若於餘眾生邊，能行忍辱，<a class="t" id="t0406a04"></a>讚歎忍者，調順慈悲，常行安樂，滅除瞋恚，<a class="t" id="t0406a05"></a>讚無瞋者。諸比丘！汝等亦應作如是學。諸<a class="t" id="t0406a06"></a>比丘！我念往昔，諸天眾等，共阿修羅，各嚴<a class="t" id="t0406a07"></a>器仗，欲鬪戰時。爾時，帝釋告天眾言：『諸仁<a class="t" id="t0406a08"></a>者輩！若阿修羅共諸天鬪，天得勝時，汝等<a class="t" id="t0406a09"></a>可以五繫縛之。』如前所說，諸天奉教。阿修<a class="t" id="t0406a10"></a>羅王，亦勅軍眾。諸比丘！爾時鬪戰，阿修羅<a class="t" id="t0406a11"></a>勝，帝釋天王恐怖不如背走而還。是時，馭<a class="t" id="t0406a12"></a>者迴於千輻賢調御車，欲向天宮。爾時，有一<a class="t" id="t0406a13"></a>居吒奢摩梨樹，其上有金翅鳥王，巢內有諸<a class="t" id="t0406a14"></a>卵。帝釋見已，告摩多離調馭者言：</p><a class="t" id="t0406a15"></a><blockquote class="gatha">
<p>「『摩多離知樹上卵，　　為我迴此車轅軸，<a class="t" id="t0406a16"></a><br>
　為阿修羅寧捨命，　　勿令毀破諸<span class="corr" title="[烏&gt;鳥] cf.【麗】">鳥</span>巢。』</p>
</blockquote><a class="t" id="t0406a17"></a>
<p><a class="t-linehead" id="t-linehead0406a17"></a>「時，摩多離善調馭者，聞釋天王如是勅已，即<a class="t" id="t0406a18"></a>便右迴彼天千輻賢調御車，路還指向阿修<a class="t" id="t0406a19"></a>羅宮。諸比丘！時，諸阿修羅見帝釋車，忽然<a class="t" id="t0406a20"></a>迴還，謂言：『帝釋別有戰策，更來欲鬪。』阿修<a class="t" id="t0406a21"></a>羅退，各趣本宮。諸比丘！爾時，帝釋以慈因<a class="t" id="t0406a22"></a>緣，諸天還勝，阿修羅不如。諸比丘！欲知爾<a class="t" id="t0406a23"></a>時天帝釋者，今我身是。諸比丘！我於爾時<a class="t" id="t0406a24"></a>作天主，領三十三天，自在治化，受勝福報，<a class="t" id="t0406a25"></a>猶能憐愍一切眾生，為其壽命，而作利益，起<a class="t" id="t0406a26"></a>慈悲心。汝等比丘，以信捨家，應當利益一<a class="t" id="t0406a27"></a>切眾生。</p><a class="t" id="t0406a28"></a>
<p><a class="t-linehead" id="t-linehead0406a28"></a>「諸比丘！我憶往昔，天阿修羅欲戰鬪時，爾時<a class="t" id="t0406a29"></a>帝釋告毘摩質多羅阿修羅王言：『仁者！我等<a class="t" id="t0406b01"></a>且停種種器仗。天及阿修羅，其中並各有智<a class="t" id="t0406b02"></a>慧者，彼等悉能知於我等，若善若惡，說諸<a class="t" id="t0406b03"></a>法義。但以善言長者取勝。』天共阿修羅，相<a class="t" id="t0406b04"></a>推前說。爾時，毘摩質多羅阿修羅王，即便在<a class="t" id="t0406b05"></a>先，向天帝釋而說偈言：</p><a class="t" id="t0406b06"></a><blockquote class="gatha">
<p>「『愚癡猛盛者，　　必須重訶責，<a class="t" id="t0406b07"></a><br>
　折伏於無智，　　猶牛畏鞭走。<a class="t" id="t0406b08"></a><br>
　愚癡無有樂，　　在處難調制，<a class="t" id="t0406b09"></a><br>
　是故用嚴杖，　　速疾斷其癡。』</p>
</blockquote><a class="t" id="t0406b10"></a>
<p><a class="t-linehead" id="t-linehead0406b10"></a>「爾時，毘摩質多羅阿修羅王，向天帝釋說此<a class="t" id="t0406b11"></a>偈已，其阿修羅諸眷屬等，皆大歡喜，稱歎<a class="t" id="t0406b12"></a>踊躍。帝釋諸天及眷屬等，皆默然住。爾時，<a class="t" id="t0406b13"></a>毘摩質多羅王告帝釋言：『汝大天王！便可說<a class="t" id="t0406b14"></a>偈。』爾時，天主向阿修羅，而說偈言：</p><a class="t" id="t0406b15"></a><blockquote class="gatha">
<p>「『我明見此事，　　不欲共癡同，<a class="t" id="t0406b16"></a><br>
　愚者自起瞋，　　智者誰與諍。』</p>
</blockquote><a class="t" id="t0406b17"></a>
<p><a class="t-linehead" id="t-linehead0406b17"></a>「爾時，帝釋天王說此偈已，三十三天及眷屬<a class="t" id="t0406b18"></a>等，皆大稱歎，踊躍歡喜。諸阿修羅及其眷<a class="t" id="t0406b19"></a>屬，默然而住。爾時，帝釋告毘摩質多羅阿<a class="t" id="t0406b20"></a>修羅王言：『仁者！可更辯說善言。』時，阿修羅<a class="t" id="t0406b21"></a>即向天王，說偈報言：</p><a class="t" id="t0406b22"></a><blockquote class="gatha">
<p>「『寂然忍辱意，　　帝釋我亦知，<a class="t" id="t0406b23"></a><br>
　愚癡者勝時，　　言我畏故忍。』</p>
</blockquote><a class="t" id="t0406b24"></a>
<p><a class="t-linehead" id="t-linehead0406b24"></a>「爾時，毘摩質多羅阿修羅王說此偈已，諸阿<a class="t" id="t0406b25"></a>修羅及眷屬等，皆悉踊躍，稱歎歡喜。帝釋<a class="t" id="t0406b26"></a>諸天并其眷屬，默然而住。時，阿修羅告帝<a class="t" id="t0406b27"></a>釋言：『仁者天主！可更辯說如法善言。』爾時，<a class="t" id="t0406b28"></a>天主帝釋大王向阿修羅眾，說偈報言：</p><a class="t" id="t0406b29"></a><blockquote class="gatha">
<p>「『愚癡者自隨，　　稱忍為畏彼，<a class="t" id="t0406c01"></a><br>
　以此求自益，　　彼邊則無利。<a class="t" id="t0406c02"></a><br>
　我意彼作惡，　　不應瞋彼瞋，<a class="t" id="t0406c03"></a><br>
　於瞋能默然，　　彼鬪則常勝。<a class="t" id="t0406c04"></a><br>
　若為他所惱，　　有力能忍者，<a class="t" id="t0406c05"></a><br>
　當知如此忍，　　忍中最為上。<a class="t" id="t0406c06"></a><br>
　無問自及他，　　皆求離畏處，<a class="t" id="t0406c07"></a><br>
　若知他瞋已，　　不於彼起憎。<a class="t" id="t0406c08"></a><br>
　二處作利益，　　若自若於他，<a class="t" id="t0406c09"></a><br>
　他瞋嫌罵者，　　自瞋能消滅。<a class="t" id="t0406c10"></a><br>
　二處作利益，　　若自若於他，<a class="t" id="t0406c11"></a><br>
　他意念愚癡，　　斯由不知法。<a class="t" id="t0406c12"></a><br>
　若有強力人，　　為彼無力忍，<a class="t" id="t0406c13"></a><br>
　此忍為最勝，　　餘忍更無過。<a class="t" id="t0406c14"></a><br>
　彼無智慧筋，　　唯有愚癡力，<a class="t" id="t0406c15"></a><br>
　愚癡捨法故，　　自然失正行。<a class="t" id="t0406c16"></a><br>
　愚癡自矜勝，　　瞋恚出惡言，<a class="t" id="t0406c17"></a><br>
　若忍此罵時，　　彼則常有勝。<a class="t" id="t0406c18"></a><br>
　聞高勝言忍以畏，　　於齊等忍恐生怨。<a class="t" id="t0406c19"></a><br>
　為下惡罵能忍者，　　斯忍智人所稱讚。』</p>
</blockquote><a class="t" id="t0406c20"></a>
<p><a class="t-linehead" id="t-linehead0406c20"></a>「爾時，帝釋天王說此偈已，三十三天并及<a class="t" id="t0406c21"></a>眷屬，稱歎歡喜，踊躍無量。其阿修羅眾，皆<a class="t" id="t0406c22"></a>各默然。時，諸天中有智慧天，阿修羅中有<a class="t" id="t0406c23"></a>智慧者，各集一處，皆共量議此等諸偈，詳<a class="t" id="t0406c24"></a>審思念，觀察諦忍，同稱讚已，作如是言：『諸<a class="t" id="t0406c25"></a>仁者輩！今天帝釋，善說言辭。彼等治化，一切<a class="t" id="t0406c26"></a>無有刀杖鞭撻，亦無諍鬪毀辱怨讎，亦無言<a class="t" id="t0406c27"></a>訟及求報。復於生死中，有可患厭，求遠離<a class="t" id="t0406c28"></a>欲，為寂滅故、為寂靜故、得神通故、得沙門<a class="t" id="t0406c29"></a>故、成就正覺得涅槃故。諸仁者輩！若彼毘<a class="t" id="t0407a01"></a>摩質多羅阿修羅王所說之偈，無有如是善<a class="t" id="t0407a02"></a>妙語言；彼等一切，唯有刀杖鞭打楚撻、諍鬪<a class="t" id="t0407a03"></a>毀辱言訟怨讎，有求報復，長養生死無可患<a class="t" id="t0407a04"></a>厭，貪著諸欲，無求寂靜寂滅之行，不希神通<a class="t" id="t0407a05"></a>及沙門果，無望正覺及以涅槃。諸仁者輩！<a class="t" id="t0407a06"></a>帝釋天王所說之偈，名為善說；毘摩質多<a class="t" id="t0407a07"></a>羅阿修羅王所說之偈，非是善說。諸仁者<a class="t" id="t0407a08"></a>輩！帝釋天王所說之偈，善說善說；毘摩<a class="t" id="t0407a09"></a>質多羅阿修羅王所說之偈，非是善說，非是<a class="t" id="t0407a10"></a>善說。』諸比丘！汝等應知，彼時帝釋，即我身<a class="t" id="t0407a11"></a>是。諸比丘！我時作彼忉利天王，自在治化，<a class="t" id="t0407a12"></a>受於福樂，猶說善言以為戰鬪，由善言故，<a class="t" id="t0407a13"></a>鬪戰常勝。而今汝等諸比丘輩，於我善說法<a class="t" id="t0407a14"></a>教之中，淨心離俗，捨家出家，有精進行。汝<a class="t" id="t0407a15"></a>等若求善說惡說教法之中，欲取義者，應如<a class="t" id="t0407a16"></a>是知。</p>
<p><a class="t-linehead" id="t-linehead0407a16"></a>「諸比丘！我念往昔，諸天王等，共阿修<a class="t" id="t0407a17"></a>羅，合戰鬪時。帝釋天王，摧阿修羅。鬪戰勝<a class="t" id="t0407a18"></a>已，造立勝殿，東西縱廣五百由旬，南北縱<a class="t" id="t0407a19"></a>廣二百五十由旬。諸比丘！彼勝殿外，別有<a class="t" id="t0407a20"></a>一百尼梨由河，而彼由河一一間內，復各有<a class="t" id="t0407a21"></a>七鳩吒伽羅，皆七寶成。而其一一鳩吒伽羅<a class="t" id="t0407a22"></a>內，各置七房，一一房中，安施七<span class="gaiji">［木＊翕］<!--gaiji,,1[木＊翕],2&#x3BD3;,3--></span>。一一<span class="gaiji">［木＊翕］<!--gaiji,,1[木＊翕],2&#x3BD3;,3--></span><a class="t" id="t0407a23"></a>上，有七玉女，一一玉女，復各別有七女而<a class="t" id="t0407a24"></a>侍。其釋天王，并及彼等諸玉女侍，更無餘<a class="t" id="t0407a25"></a>為食飲資須，香花服玩一切樂具，皆隨往業<a class="t" id="t0407a26"></a>果報而受。諸比丘！三千大千世界之內，所<a class="t" id="t0407a27"></a>有天宮，更無如是帝釋天王勝殿比類。</p><a class="t" id="t0407a28"></a>
<p><a class="t-linehead" id="t-linehead0407a28"></a>「爾時，鞞摩質多羅阿修羅王，作如是念：『我有<a class="t" id="t0407a29"></a>如是神德威力，日之與月，及三十三天，彼<a class="t" id="t0407b01"></a>等雖於我上轉行，我力能取，作耳環璫，處處<a class="t" id="t0407b02"></a>遊行。』曾於一時，其羅睺羅阿修羅王，內心瞋<a class="t" id="t0407b03"></a>恚熾盛煩毒，意不歡喜，則念鞞摩質多羅阿<a class="t" id="t0407b04"></a>修羅王。爾時，鞞摩質多羅阿修羅王，作如是<a class="t" id="t0407b05"></a>念：『其羅睺羅阿修羅王，今念於我。』彼復自念<a class="t" id="t0407b06"></a>其所統領小阿修羅王及諸眷屬小阿修羅<a class="t" id="t0407b07"></a>輩。時，彼小王及諸阿修羅，知其鞞摩質多羅<a class="t" id="t0407b08"></a>阿修羅王念已，即各嚴備種種器仗，詣向彼<a class="t" id="t0407b09"></a>邊，到已在前，各各而住。爾時，鞞摩質多羅阿<a class="t" id="t0407b10"></a>修羅王，自服鎧甲，持仗嚴駕，與其小王并諸<a class="t" id="t0407b11"></a>軍眾圍遶，往詣羅睺羅阿修羅邊，到已而住。<a class="t" id="t0407b12"></a>爾時，羅睺羅阿修羅王，復念踊躍并及幻化<a class="t" id="t0407b13"></a>二阿修羅王。爾時二王知彼念已，還如鞞<a class="t" id="t0407b14"></a>摩質多羅王所念。小王并其所部知已，各各<a class="t" id="t0407b15"></a>嚴備器仗，向其王邊。到已皆來詣於羅睺羅<a class="t" id="t0407b16"></a>阿修羅王邊。爾時，羅睺羅阿修羅王，自服種<a class="t" id="t0407b17"></a>種嚴身器仗，共鞞摩質多羅、踊躍、幻化三阿<a class="t" id="t0407b18"></a>修羅王，并諸三王小王眷屬，前後圍繞。從<span class="corr" title="[彼&gt;] cf.【麗】"></span><a class="t" id="t0407b19"></a>阿修羅城，導從而出，欲共忉利諸天戰鬪。</p><a class="t" id="t0407b20"></a>
<p><a class="t-linehead" id="t-linehead0407b20"></a>「爾時，難陀、優波難陀二大龍王，從其宮出，<a class="t" id="t0407b21"></a>各以身遶須彌留山七匝動之，動已復動，大<a class="t" id="t0407b22"></a>動遍動，震已復震，大震遍震，湧已復湧，大<a class="t" id="t0407b23"></a>湧遍湧，以尾打海。其一渧水，上至須彌留<a class="t" id="t0407b24"></a>山頂上。諸比丘！於彼時天主帝釋作是念<a class="t" id="t0407b25"></a>已，告天眾言：『汝等仁輩，見此大地如是動<a class="t" id="t0407b26"></a>不？空中靉靆，猶如雲雨，又似輕霧，決知阿<a class="t" id="t0407b27"></a>修羅欲共天鬪。』是時，海內所住諸龍，各從自<a class="t" id="t0407b28"></a>宮，種種嚴備，持仗而出，向阿修羅前，共其<a class="t" id="t0407b29"></a>戰鬪。勝者逐退，逕至其宮。其不如者，恐怖<a class="t" id="t0407c01"></a>背走，往到地居夜叉等邊，到已告言：『汝等<a class="t" id="t0407c02"></a>當知，諸阿修羅欲共天鬪，汝等今可共我<a class="t" id="t0407c03"></a>向彼相助打破。』夜叉聞已，嚴持甲仗，共龍<a class="t" id="t0407c04"></a>往戰。其勝者逐，不如者退，恐怖而走。詣向鉢<a class="t" id="t0407c05"></a>足夜叉之所，到已告言：『鉢足夜叉，仁輩<a class="t" id="t0407c06"></a>知不？諸阿修羅欲共天鬪，汝等可來共我<a class="t" id="t0407c07"></a>相助往彼打之。』鉢足聞已，嚴身持仗，相隨<a class="t" id="t0407c08"></a>而去，乃至退走。往告持鬘諸夜叉等如前，<a class="t" id="t0407c09"></a>不如退走，往告常醉夜叉，常醉聞已，又復<a class="t" id="t0407c10"></a>嚴仗，共持鬘等，并力合鬪。其有勝者，逐入<a class="t" id="t0407c11"></a>到宮。其不如者，恐怖退走，詣向四大天王等<a class="t" id="t0407c12"></a>邊，到已諮白四天王言：『四天大王，仁輩當<a class="t" id="t0407c13"></a>知，諸阿修羅，今者欲來共諸天鬪，汝等應<a class="t" id="t0407c14"></a>可共我相助打彼令破。』其四天王聞常醉言，<a class="t" id="t0407c15"></a>即各嚴持種種器仗，駕馭而往，乃至退走，<a class="t" id="t0407c16"></a>不能降伏。是時，四王即便上詣彼善法堂諸<a class="t" id="t0407c17"></a>天集會議論處所，啟白帝釋，說如是言：『天王<a class="t" id="t0407c18"></a>當知，諸阿修羅，今者聚集，欲共天鬪，宜應<a class="t" id="t0407c19"></a>向彼與其共戰。』時，天帝釋從四天王聞是<a class="t" id="t0407c20"></a>語已，意中印可，即喚一天摩那婆告言：『汝<a class="t" id="t0407c21"></a>天子來，汝今可往須夜摩天、珊兜率陀，并<a class="t" id="t0407c22"></a>化自樂，及他化自在諸天王等，至彼處已，<a class="t" id="t0407c23"></a>為我白言：「仁輩諸天！若其知者，諸阿修羅欲<a class="t" id="t0407c24"></a>共天鬪。汝等仁輩，應可助我，來共向彼與<a class="t" id="t0407c25"></a>其戰鬪。」』時，摩那婆聞帝釋語已，即便向彼<a class="t" id="t0407c26"></a>須夜摩天，具白其事。</p><a class="t" id="t0407c27"></a>
<p><a class="t-linehead" id="t-linehead0407c27"></a>「爾時，須夜摩天王，從釋天使摩那婆邊，聞是<a class="t" id="t0407c28"></a>語已，心中即念彼須夜摩諸天眾輩。時，彼天<a class="t" id="t0407c29"></a>眾知其天王心念我彼已，即著種種鎧甲器<a class="t" id="t0408a01"></a>仗，乘天種種所有諸騎，各來詣向其天王<a class="t" id="t0408a02"></a>邊，到已在前，各各而立。時，須夜摩天王自<a class="t" id="t0408a03"></a>身即著種種天諸鎧甲，持寶器仗，與其無量<a class="t" id="t0408a04"></a>百千萬數諸天子，俱圍遶來下，向須彌留山<a class="t" id="t0408a05"></a>王頂上，在於東面，竪純青色難降旗幡，依<a class="t" id="t0408a06"></a>峯而立。爾時，彼使天摩那婆，復上詣向珊兜<a class="t" id="t0408a07"></a>率陀天子之邊，到已還白珊兜率陀如<a class="t" id="t0408a08"></a>是之言：『仁者當知，帝釋天王有是啟白：「阿<a class="t" id="t0408a09"></a>修羅輩欲共天鬪，仁者願來，助我往彼，并<a class="t" id="t0408a10"></a>力鬪戰。」』彼兜率陀聞是語已，即自念彼諸<a class="t" id="t0408a11"></a>天子眾，知已悉來，集兜率陀大天王邊。到<a class="t" id="t0408a12"></a>已即各嚴持器仗，乘種種騎，相率圍遶，下來<a class="t" id="t0408a13"></a>到於須彌留山，於南面住，無量百千萬眾雲<a class="t" id="t0408a14"></a>集，竪於黃色難降旗幡，依峯而立。</p><a class="t" id="t0408a15"></a>
<p><a class="t-linehead" id="t-linehead0408a15"></a>「爾時，彼天摩那婆使，又復更上向化樂天白<a class="t" id="t0408a16"></a>言：『仁者化樂天王！當知帝釋有如是語：「其<a class="t" id="t0408a17"></a>阿修羅，欲共天鬪。」』如前啟請，乃至彼天與<a class="t" id="t0408a18"></a>其無量百千萬數諸天子來，各嚴鎧甲，種種<a class="t" id="t0408a19"></a>騎乘，下來到於須彌留山西面，竪於赤色<a class="t" id="t0408a20"></a>難降旗幡，依峯而立。如是上白他化自在諸<a class="t" id="t0408a21"></a>天子等，一一如前。時，彼天眾嚴持器仗，復<a class="t" id="t0408a22"></a>倍化樂，與其無量百天子、無量千天子、無量<a class="t" id="t0408a23"></a>百千天子圍遶，來下向須彌留山王北面，竪<a class="t" id="t0408a24"></a>於白色難降旗幡，依峯而立。</p><a class="t" id="t0408a25"></a>
<p><a class="t-linehead" id="t-linehead0408a25"></a>「爾時，帝釋見上諸天並皆雲集，心念空中諸<a class="t" id="t0408a26"></a>夜叉輩。時，虛空中諸夜叉眾，各作是言：『帝釋<a class="t" id="t0408a27"></a>天<span class="corr" title="[主&gt;王] cf.【麗】">王</span>，意念我等。』如是知已，即相誡勅，著甲<a class="t" id="t0408a28"></a>持仗，嚴備身具，皆各服之，乘種種乘，詣天<a class="t" id="t0408a29"></a>帝釋前，一面而住。時，天帝釋又復念其諸<a class="t" id="t0408b01"></a>小天王并及三十三天眷屬。如是念時，並各<a class="t" id="t0408b02"></a>著鎧嚴持器仗，乘種種乘，詣天主前。是時，<a class="t" id="t0408b03"></a>帝釋自著種種鎧甲器仗，乘種種乘，共空<a class="t" id="t0408b04"></a>夜叉及諸小王三十三天，前後圍遶，從天宮<a class="t" id="t0408b05"></a>出，共阿修羅欲戰鬪故。</p><a class="t" id="t0408b06"></a>
<p><a class="t-linehead" id="t-linehead0408b06"></a>「諸比丘！諸天爾時共阿修羅戰鬪之時，有如<a class="t" id="t0408b07"></a>是等諸色器仗，所謂刀、箭、<span class="gaiji">［矛＊贊］<!--gaiji,,1[矛＊贊],2&#x408E;,3--></span>、棒、搥、杵金剛、<a class="t" id="t0408b08"></a>鈹箭、面箭、鑿箭、鏃箭、犢齒箭、迦陵伽葉鏃箭、<a class="t" id="t0408b09"></a>微細鏃箭、弩箭如是等器，雜色可愛，七寶所<a class="t" id="t0408b10"></a>成，金銀琉璃、頗梨赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等。以彼<a class="t" id="t0408b11"></a>諸仗，遙擲向彼阿修羅身，不著不害，而懸<a class="t" id="t0408b12"></a>徹過於彼等身，亦復不見瘡瘢痕處，唯觸緣<a class="t" id="t0408b13"></a>故，受於害痛。諸比丘！其阿修羅，所有器仗<a class="t" id="t0408b14"></a>共天鬪時，色類相似，一種七寶之所成就，<a class="t" id="t0408b15"></a>著時徹過亦無瘢痕，唯觸因緣，受於害痛。<a class="t" id="t0408b16"></a>諸比丘！欲界諸天共阿修羅戰鬪之時，有<a class="t" id="t0408b17"></a>如是色種種器仗，況復世間諸人輩也。</p><a class="t" id="t0408b18"></a>
<p class="endsutta"><span class="t-juanname">起世因本經卷第八</span></p>　<a class="t" id="t0408b19"></a><a class="t" id="t0408b20"></a><a class="t" id="t0408b21"></a>
<p class="suttainfo"><span class="t-juanname">起世因本經卷第九</span><br><a class="t" id="t0408b22"></a><a class="t" id="t0408b23"></a>
<span class="t-byline">隋天竺沙門達摩笈多譯</span></p><a class="t" id="t0408b24"></a><h2>劫住品第十</h2><a class="t" id="t0408b25"></a>
<p><a class="t-linehead" id="t-linehead0408b25"></a>「諸比丘！世間凡有三種中劫。何等為三？一者<a class="t" id="t0408b26"></a>所謂刀杖中劫、二者所謂飢饉中劫、三者<a class="t" id="t0408b27"></a>所謂疾疫中劫。云何名為刀杖中劫？諸比<a class="t" id="t0408b28"></a>丘！刀杖中劫者，彼等人輩無有正行，不如<a class="t" id="t0408b29"></a>法說，邪見顛倒，具足皆行十不善業。彼時<a class="t" id="t0408c01"></a>眾生，唯壽十歲。諸比丘！其人如是壽十歲時，<a class="t" id="t0408c02"></a>女生五月即便行嫁，猶如今日年十五<span class="corr" title="[　&gt;六] cf.【麗】">六</span>，<a class="t" id="t0408c03"></a>嫁與夫主。今者地力所有酥油生酥、石蜜沙<a class="t" id="t0408c04"></a>糖粳米，至於彼時，一切滅沒，並皆不現。當<a class="t" id="t0408c05"></a>彼十歲人壽命時，純以羖羊毛<span class="gaiji">［毯－炎＋旁］<!--gaiji,,1[毯-炎＋旁],2&#x23BCA;,3--></span>為衣，猶如<a class="t" id="t0408c06"></a>今日迦尸迦嬌奢耶衣、芻摩繒衣、度究邏衣、<a class="t" id="t0408c07"></a>句路摩娑衣、劫貝衣、甘婆羅寶衣，最為勝<a class="t" id="t0408c08"></a>妙，其毛<span class="gaiji">［毯－炎＋旁］<!--gaiji,,1[毯-炎＋旁],2&#x23BCA;,3--></span>衣，亦復如是。當於彼時，唯食稗<a class="t" id="t0408c09"></a>子，如今粳米。又為父母之所憐愛，唯願十<a class="t" id="t0408c10"></a>歲，是其上壽，如今人願乞壽百年。諸比丘！<a class="t" id="t0408c11"></a>彼十歲時，所有眾生，不孝父母、不敬沙門<a class="t" id="t0408c12"></a>及婆羅門、不敬耆舊，彼等亦當得他供養讚<a class="t" id="t0408c13"></a>歎尊重，猶如今日行法教人名譽一種。何以<a class="t" id="t0408c14"></a>故？其業爾故。又諸比丘！十歲人時，無有善<a class="t" id="t0408c15"></a>名，人亦不行十善業道，一切多行不善之<a class="t" id="t0408c16"></a>業。眾生相見，各生殺害誅戮之心，無慈愍<a class="t" id="t0408c17"></a>意。如今獵師在空山澤見諸禽獸，唯起屠害<a class="t" id="t0408c18"></a>殺戮之心。又諸比丘！當彼之時，其諸人輩，<a class="t" id="t0408c19"></a>緣身之具瓔珞莊嚴，皆是刀杖。譬如今者<a class="t" id="t0408c20"></a>華鬘耳璫、頸瓔臂釧、指環釵鑷，交絡嚴身一<a class="t" id="t0408c21"></a>種無異。又諸比丘！當彼之時，中劫將末，七<a class="t" id="t0408c22"></a>日之內，於其手中，所當觸者，若草若木，土<a class="t" id="t0408c23"></a>塊瓦石，彼等一切，皆為刀杖，其鋒甚利，勝<a class="t" id="t0408c24"></a>人所造。七日之中，各各競捉，共相屠害，一切<a class="t" id="t0408c25"></a>相殺，命終並墮諸惡趣中，受地獄苦。何以<a class="t" id="t0408c26"></a>故？以其相向各生殺心、濁心惡心，無利益<a class="t" id="t0408c27"></a>心、無慈悲心、無淨心故。諸比丘！如是名為<a class="t" id="t0408c28"></a>刀杖中劫。</p><a class="t" id="t0408c29"></a>
<p><a class="t-linehead" id="t-linehead0408c29"></a>「諸比丘！云何名為飢饉中劫？諸比丘！飢饉<a class="t" id="t0409a01"></a>劫時，其諸人輩無有法行，邪見顛倒，具足<a class="t" id="t0409a02"></a>行十不善業道。以是義故天不降雨，以無雨<a class="t" id="t0409a03"></a>故世則飢饉，無有種子，白骨為業，諸皮活<a class="t" id="t0409a04"></a>命。云何名為白骨為業？諸比丘！飢饉之時，<a class="t" id="t0409a05"></a>彼諸人輩，若四衢道，街巷城郭，道路處處，<a class="t" id="t0409a06"></a>悉收白骨，以水煎煮，取汁而飲，以資活命，<a class="t" id="t0409a07"></a>是故名為白骨為業。云何名為諸皮活命？諸<a class="t" id="t0409a08"></a>比丘！飢饉劫時，彼諸人輩，以飢急故，取諸<a class="t" id="t0409a09"></a>樹皮，以水煎煮，而飲其汁，以資活命，是故<a class="t" id="t0409a10"></a>名為諸皮為業。諸比丘！彼時眾生，飢餓死<a class="t" id="t0409a11"></a>已，皆當生於諸惡趣道，或復墮於閻羅世中。<a class="t" id="t0409a12"></a>所謂餓鬼，為彼等輩，慳貪嫉妬，畏諸物盡，<a class="t" id="t0409a13"></a>爭取藏貯。諸比丘！以是故名飢饉中劫。</p><a class="t" id="t0409a14"></a>
<p><a class="t-linehead" id="t-linehead0409a14"></a>「諸比丘！云何名為疾疫中劫？諸比丘！彼時<a class="t" id="t0409a15"></a>諸人，亦欲行法，欲說如法，亦欲行於無顛<a class="t" id="t0409a16"></a>倒見，具足欲行十善業道。但彼時中，如法<a class="t" id="t0409a17"></a>人輩，以其過去無十善業勝果報故，致令非<a class="t" id="t0409a18"></a>人放於災氣行諸癘疫，於中多有人輩命終。<a class="t" id="t0409a19"></a>又諸比丘！於彼疾病三摩耶中，復有他方世<a class="t" id="t0409a20"></a>界非人，來為此等作疫病故。何以故？以放<a class="t" id="t0409a21"></a>逸故，行放逸行。亦復與其惡相觸故，惱亂<a class="t" id="t0409a22"></a>其心，奪彼威力。於中多有薄福之人，得病<a class="t" id="t0409a23"></a>命終。譬如國王或王大臣，守護民故，於其<a class="t" id="t0409a24"></a>界首，安置戍邏。爾時，他方有盜賊來，為彼<a class="t" id="t0409a25"></a>戍邏不謹慎故、有放逸故，以諸劫賊，一時<a class="t" id="t0409a26"></a>誅戮，或滅諸家、或殄村舍、或破聚落、或毀<a class="t" id="t0409a27"></a>國城。如是如是，彼人放逸，他方非人來行<a class="t" id="t0409a28"></a>疾疫，命終悉盡，亦復如是。又復彼時他方<a class="t" id="t0409a29"></a>非人來行疾病時，諸眾生無放逸行。彼鬼<a class="t" id="t0409b01"></a>大力，強相逼迫，與其惡觸，令心惱亂，奪其<a class="t" id="t0409b02"></a>威力，於中多有遇病命終。譬如國王或王<a class="t" id="t0409b03"></a>大臣，為諸聚落作守護故，安置鎮防。於彼<a class="t" id="t0409b04"></a>時中，他方劫賊，來相侵擾，而是鎮防無有<a class="t" id="t0409b05"></a>放逸，勤謹遮護。彼賊大力，強相逼迫，於此<a class="t" id="t0409b06"></a>人等，一時誅戮，或滅諸家村舍聚落，略說<a class="t" id="t0409b07"></a>如前。如是如是，諸比丘！其疾疫劫，人輩遇<a class="t" id="t0409b08"></a>病，逼切命終，亦復如是。彼身死已，皆得向<a class="t" id="t0409b09"></a>上諸天中生。所以者何？為彼等輩無相害心、<a class="t" id="t0409b10"></a>無有亂心，有利益心、慈心淨心。當命終時，<a class="t" id="t0409b11"></a>又各相問：『汝病可忍，得少損不？頗有脫者，<a class="t" id="t0409b12"></a>頗有起者，從諸疾病有差者不？』諸比丘！以<a class="t" id="t0409b13"></a>是義故，得生天上，以是名為疾疫中劫。諸<a class="t" id="t0409b14"></a>比丘！是名世間三種中劫。</p><a class="t" id="t0409b15"></a>
<h2>起世經住世品第十一</h2><a class="t" id="t0409b16"></a>
<p><a class="t-linehead" id="t-linehead0409b16"></a>「諸比丘！世間之中，有四無量，不可得量、不<a class="t" id="t0409b17"></a>可得稱、不可思議。若天若人，世中算數，欲<a class="t" id="t0409b18"></a>取其量，有若干年、若干百年、若干千年、若<a class="t" id="t0409b19"></a>干百千年、若干俱致年、若干百俱致年、若<a class="t" id="t0409b20"></a>干千俱致年、若干百千俱致年，終不可得。<a class="t" id="t0409b21"></a>何等為四？諸比丘！若世界住，此不可得算<a class="t" id="t0409b22"></a>計而知，若干年、若干百年、若干千年、若干<a class="t" id="t0409b23"></a>百千年、若干俱致年、若干百俱致年、若干<a class="t" id="t0409b24"></a>千俱致年、若干百千俱致年。</p><a class="t" id="t0409b25"></a>
<p><a class="t-linehead" id="t-linehead0409b25"></a>「諸比丘！若世界住已壞，亦不可得算計而<a class="t" id="t0409b26"></a>知，若干年、若干百年、若干千年、若干百千<a class="t" id="t0409b27"></a>年、若干俱致年、若干百俱致年、若干千俱<a class="t" id="t0409b28"></a>致年、若干百千俱致年。諸比丘！若世界破<a class="t" id="t0409b29"></a>壞已復住，此亦不可算計而知，若干年、若<a class="t" id="t0409c01"></a>干百年、若干千年、若干百千年、若干俱致<a class="t" id="t0409c02"></a>年、若干百俱致年、若干千俱致年、若干百千<a class="t" id="t0409c03"></a>俱致年。</p><a class="t" id="t0409c04"></a>
<p><a class="t-linehead" id="t-linehead0409c04"></a>「諸比丘！若世界成已住，此亦不可算計而知，<a class="t" id="t0409c05"></a>若干年、若干百年、若干千年、若干百千年、<a class="t" id="t0409c06"></a>若干俱致年、若干百俱致年、若干千俱致年、<a class="t" id="t0409c07"></a>若干百千俱致年。</p><a class="t" id="t0409c08"></a>
<p><a class="t-linehead" id="t-linehead0409c08"></a>「諸比丘！此等名為四種無量，不可得量、不<a class="t" id="t0409c09"></a>可得稱、不可思議、不可計得，若天若人，無<a class="t" id="t0409c10"></a>有算計而能得知，若干百千萬年、若干百千<a class="t" id="t0409c11"></a>萬俱致年。諸比丘！於此東方，有諸世界，轉<a class="t" id="t0409c12"></a>住轉壞無有間時，或有轉成轉住轉壞。諸比<a class="t" id="t0409c13"></a>丘！南西北方轉成轉住轉壞，亦復如是。<a class="t" id="t0409c14"></a>諸比丘！譬如五段輪除其軸却，轉無暫住無<a class="t" id="t0409c15"></a>暫間時，略說如是如是。又如夏雨，其渧麤<a class="t" id="t0409c16"></a>大，相續下注無有休間。如是東方南西北<a class="t" id="t0409c17"></a>方，成住壞轉無有停住時，亦復如是。</p><a class="t" id="t0409c18"></a>
<p><a class="t-linehead" id="t-linehead0409c18"></a>「諸比丘！於其中間，復有三災。何等為三？一<a class="t" id="t0409c19"></a>者火災、二者水災、三者風災。其火災時，光<a class="t" id="t0409c20"></a>音諸天，首免其災；水災之時，遍淨諸天，首<a class="t" id="t0409c21"></a>免其災；風災之時，廣果諸天，首免其災。云<a class="t" id="t0409c22"></a>何火災？諸比丘！火災之時，諸眾生輩，有於<a class="t" id="t0409c23"></a>善行，所說如法，正見成就無有顛倒，具足<a class="t" id="t0409c24"></a>而行十善業道，得無覺觀二禪，不用功修，<a class="t" id="t0409c25"></a>自然而得。爾時，彼等諸眾生輩，以神通力住<a class="t" id="t0409c26"></a>於虛空、住諸仙道、住諸天道、住梵行道，如<a class="t" id="t0409c27"></a>是住已，受第二禪無覺觀樂，如是證知，成<a class="t" id="t0409c28"></a>就具足，身壞即生光音天處。地獄眾生、畜<a class="t" id="t0409c29"></a>生眾生、閻摩羅世、阿修羅世、四天王世、三<a class="t" id="t0410a01"></a>十三天、夜摩、兜率、化樂天、他化自在，及<a class="t" id="t0410a02"></a>魔身天，乃至梵世諸眾生輩，於人間生，悉<a class="t" id="t0410a03"></a>皆成就無覺無觀，快樂證知，身壞即生光音<a class="t" id="t0410a04"></a>天處。一切六道，悉皆斷絕，此則名為世間<a class="t" id="t0410a05"></a>轉盡。</p><a class="t" id="t0410a06"></a>
<p><a class="t-linehead" id="t-linehead0410a06"></a>「諸比丘！云何世間，住已轉壞？諸比丘！若有<a class="t" id="t0410a07"></a>於彼三摩耶時，及無量時、長遠道時，天下<a class="t" id="t0410a08"></a><span class="gaiji">［午－〡＋几］<!--gaiji,,1[午-〡＋几],2,3--></span>旱，無復雨澤，所有草木，一切乾枯，悉無<a class="t" id="t0410a09"></a>復有。譬如葦荻青刈之時，不得雨水，乾枯<a class="t" id="t0410a10"></a>朽壞，皆無復有。如是如是，諸比丘！天久不<a class="t" id="t0410a11"></a>雨，一切草木悉皆乾枯，亦復如是。諸比丘！<a class="t" id="t0410a12"></a>一切諸行亦爾，無常、不久住、不堅牢、不自<a class="t" id="t0410a13"></a>在、破壞法、可厭離、可求解脫。</p><a class="t" id="t0410a14"></a>
<p><a class="t-linehead" id="t-linehead0410a14"></a>「復次，諸比丘！於彼時，有迦梨迦大風，吹散<a class="t" id="t0410a15"></a>八萬四千由旬大海水已，於下即出日之宮<a class="t" id="t0410a16"></a>殿，擲置海上須彌留山王半腹四萬二千由<a class="t" id="t0410a17"></a>旬，安日道中。諸比丘！此名世間第二日出，<a class="t" id="t0410a18"></a>所有諸小陂池江河一切乾竭，悉無復有。<a class="t" id="t0410a19"></a>諸比丘！一切諸行，悉皆無常，略說如前，可<a class="t" id="t0410a20"></a>求免脫。復次，諸比丘！略說如前，大風吹海，<a class="t" id="t0410a21"></a>出日宮殿，置日道中，是名世間第三日出，<a class="t" id="t0410a22"></a>所有一切大陂大池大河及恒河等，一切大<a class="t" id="t0410a23"></a>河悉皆乾竭，無復遺餘；諸行亦爾。如是世<a class="t" id="t0410a24"></a>間，第四日出，所有大水大池、所謂善現大<a class="t" id="t0410a25"></a>池、阿那婆達多大池、曼陀祇尼大池、蛇滿<a class="t" id="t0410a26"></a>大池等，悉皆乾竭，無復有餘；諸行亦爾。如<a class="t" id="t0410a27"></a>是世間第五日出，其大海水，漸漸乾竭，初<a class="t" id="t0410a28"></a>如脚踝，已下減少，乃至猶如膝，已下減乃<a class="t" id="t0410a29"></a>至半身，或復一身二三四五六七人身，已下<a class="t" id="t0410b01"></a>乾竭。諸比丘！其五日出，大海水減半多羅<a class="t" id="t0410b02"></a>樹，乃至一多羅樹，或二三四五六七多羅樹<a class="t" id="t0410b03"></a>減；乃至半俱盧奢，或一二三四五六七俱盧<a class="t" id="t0410b04"></a>奢減；乃至半由旬減，或一二三四五六七由<a class="t" id="t0410b05"></a>旬而減，乃至百由旬減，或二三四五六七百<a class="t" id="t0410b06"></a>由旬減。諸比丘！其五日出，大海之水，千由旬<a class="t" id="t0410b07"></a>減，乃至二三四五六七千由旬減。諸比丘！其<a class="t" id="t0410b08"></a>世間中五日出時，彼大海水，略說乃至七千<a class="t" id="t0410b09"></a>由旬，餘殘住時，或至六五四三二一千由旬<a class="t" id="t0410b10"></a>在，如是乃至七百由旬，其水殘在；或至六<a class="t" id="t0410b11"></a>五四三二一百由旬在，或七由旬，其水殘在；<a class="t" id="t0410b12"></a>或復六五四三二一由旬水在；或復減至七<a class="t" id="t0410b13"></a>俱盧奢，其水殘在；乃至六五四三二一俱盧<a class="t" id="t0410b14"></a>奢水餘殘住在。諸比丘！其世間中，五日出<a class="t" id="t0410b15"></a>時，彼大海水，深七多羅餘殘而在，或復六<a class="t" id="t0410b16"></a>五四三二一多羅樹水餘殘而在；或如七人<a class="t" id="t0410b17"></a>其水殘在；或復六五四三二一；或復半人、<a class="t" id="t0410b18"></a>或膝已下、或至踝骨，其水殘在。又五日時，<a class="t" id="t0410b19"></a>於大海中，少分有水，餘殘而住。如秋雨時<a class="t" id="t0410b20"></a>於牛跡中少分有水。如是如是，五日之時，<a class="t" id="t0410b21"></a>彼大海中，亦復如是。又諸比丘！五日之時，彼<a class="t" id="t0410b22"></a>大海中，於一切處，乃至塗脂水無復遺餘。<a class="t" id="t0410b23"></a>諸比丘！一切諸行，亦復如是，無常不久，須<a class="t" id="t0410b24"></a>臾暫時，略說乃至，可厭可離，應求免脫。復<a class="t" id="t0410b25"></a>次，諸比丘！略說如前。乃至六日出現世時，<a class="t" id="t0410b26"></a>其四大洲并及八萬四千小洲，諸大山等、<a class="t" id="t0410b27"></a>須彌留山王，悉皆起烟，起已復起，猶如<a class="t" id="t0410b28"></a>凡師欲燒器時，器上火焰一時俱起。其火<a class="t" id="t0410b29"></a>大盛，充塞遍滿。如是如是，其四大洲及諸<a class="t" id="t0410c01"></a>山等，烟起猛壯，亦復如是，略說乃至，諸行<a class="t" id="t0410c02"></a>無常，應求免脫。復次，諸比丘！略說如前，七<a class="t" id="t0410c03"></a>日出時，其四大洲并及八萬四千小洲，諸<a class="t" id="t0410c04"></a>餘大山及須彌留山王等，皆悉洞然。地下<a class="t" id="t0410c05"></a>水際並盡乾竭，其地聚既盡，風聚亦盡。如<a class="t" id="t0410c06"></a>是火大焰熾之時，其須彌留山王上分七百<a class="t" id="t0410c07"></a>由旬，山峰崩落。其火焰熾，風吹上燒梵天宮<a class="t" id="t0410c08"></a>殿，乃至光音。其中所有後生光音宮殿下者<a class="t" id="t0410c09"></a>諸天子輩，不知世間劫轉壞成，及轉成住，皆<a class="t" id="t0410c10"></a>生恐怖，驚懼戰悚，各相謂言：『莫復火焰來<a class="t" id="t0410c11"></a>燒光音諸宮殿也。』是時，彼處光音天中諸天<a class="t" id="t0410c12"></a>子輩，善知世間劫壞成住，慰喻其下諸天子<a class="t" id="t0410c13"></a>言：『汝等仁輩，莫驚莫畏<span class="t-note">（上兩句梵本並再稱）</span>。所以者<a class="t" id="t0410c14"></a>何？仁輩！昔有光焰，亦至於彼。』時，諸天子聞<a class="t" id="t0410c15"></a>此語已，即便憶念往昔時光，憶念彼光不離<a class="t" id="t0410c16"></a>於心，故有此名，名曰光天。彼等如是，極大<a class="t" id="t0410c17"></a>熾然，猛焰洪赫，無有餘殘灰墨燋燼，可得<a class="t" id="t0410c18"></a>知別。諸比丘！諸行如是，略說乃至，可求免<a class="t" id="t0410c19"></a>脫<span class="t-note">（梵本從此已下還覆述論從一日乃至七日出名住已壞，今悉略之）</span>。</p><a class="t" id="t0410c20"></a>
<p><a class="t-linehead" id="t-linehead0410c20"></a>「諸比丘！云何世間壞已復成？諸比丘！彼三<a class="t" id="t0410c21"></a>摩耶，無量久遠不可計時，起大重雲，乃至<a class="t" id="t0410c22"></a>遍覆梵天世界。如是覆已，注大洪雨，其雨渧<a class="t" id="t0410c23"></a>麤，猶如車軸或有如杵，經歷多年百千萬年，<a class="t" id="t0410c24"></a>而彼水聚漸漸增長，乃至梵天世界為畔，其<a class="t" id="t0410c25"></a>水遍滿。然彼水聚，有四風輪之所住持。何<a class="t" id="t0410c26"></a>等為四？所謂一住、二者安住、三者不墮、<a class="t" id="t0410c27"></a>四者牢主。時，彼水聚雨斷已後，還自退下<a class="t" id="t0410c28"></a>無量百千萬踰闍那。當於爾時，四方一時有<a class="t" id="t0410c29"></a>大風起，其風名為阿那毘羅，吹彼水聚，波<a class="t" id="t0411a01"></a>濤沸涌，攪亂不住，於中自然出生泡沫。然<a class="t" id="t0411a02"></a>其泡沫，為彼阿那毘羅大風之所吹擲，從上<a class="t" id="t0411a03"></a>安置作諸宮殿，微妙可愛，七寶間成，所謂<a class="t" id="t0411a04"></a>金銀琉璃、頗梨赤真珠、車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。諸比<a class="t" id="t0411a05"></a>丘！此因緣故，梵身諸天，有斯宮殿諸牆壁<a class="t" id="t0411a06"></a>等，世間出生。</p><a class="t" id="t0411a07"></a>
<p><a class="t-linehead" id="t-linehead0411a07"></a>「諸比丘！如是作已，時彼水聚即便退下無量<a class="t" id="t0411a08"></a>百千萬踰闍那，略說如前，四方風起，名曰阿<a class="t" id="t0411a09"></a>那毘羅大風，吹擲沸沫，即成宮殿，名魔身天。<a class="t" id="t0411a10"></a>垣牆住處，如梵身天，無有異也，唯有寶色，<a class="t" id="t0411a11"></a>精妙差降，上下少殊。如是造作他化自在諸<a class="t" id="t0411a12"></a>天宮殿、化樂諸天宮殿牆壁，其次造作刪兜<a class="t" id="t0411a13"></a>率陀諸天宮殿，其次夜摩諸天宮殿，如是出<a class="t" id="t0411a14"></a>生，具足悉如梵身諸天，次第而說。</p><a class="t" id="t0411a15"></a>
<p><a class="t-linehead" id="t-linehead0411a15"></a>「諸比丘！時彼水聚復漸退下無量百千萬<a class="t" id="t0411a16"></a>踰闍那，縮而減少，如是停住。彼水聚中，周<a class="t" id="t0411a17"></a>匝四方，自然起沫，浮水而住，厚六十八百<a class="t" id="t0411a18"></a>千由旬，廣闊無量。譬若泉池及以泊中，普<a class="t" id="t0411a19"></a>遍四方，有於漂沫覆水之上彌羅而住。如是<a class="t" id="t0411a20"></a>如是，諸比丘！彼水聚中普四方面，泡沫上<a class="t" id="t0411a21"></a>住，厚六十八百千由旬，廣闊無量，亦復如是。</p><a class="t" id="t0411a22"></a>
<p><a class="t-linehead" id="t-linehead0411a22"></a>「諸比丘！時，彼阿那毘羅大風，吹彼水沫，即<a class="t" id="t0411a23"></a>便造作彼須彌留大山王身，次作城郭，雜色<a class="t" id="t0411a24"></a>可愛，四寶所成，所謂金銀琉璃頗梨等諸<a class="t" id="t0411a25"></a>妙寶。諸比丘！此因緣故，世間便有彼須彌<a class="t" id="t0411a26"></a>留山王，出生如是。諸比丘！又於彼時，毘羅<a class="t" id="t0411a27"></a>大風，吹彼水沫，於須彌留山王上分四方<a class="t" id="t0411a28"></a>化作一切山峰，其峰各高七百由旬，雜色微<a class="t" id="t0411a29"></a>妙七寶合成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶，以是因緣，<a class="t" id="t0411b01"></a>世間出生諸山峰岫。彼風如是，次第又吹其<a class="t" id="t0411b02"></a>水上沫，為三十三諸天眾等造作宮殿，其次<a class="t" id="t0411b03"></a>復於須彌留山東南西北半腹中間四萬二千<a class="t" id="t0411b04"></a>踰闍那處，為彼四大天王造作諸宮殿住城<a class="t" id="t0411b05"></a>壁垣牆，雜色七寶可愛端嚴。如是訖已，爾<a class="t" id="t0411b06"></a>時彼風又取水沫，於須彌留山王半腹四萬<a class="t" id="t0411b07"></a>二千踰闍那中，為月天子造作大城宮殿處<a class="t" id="t0411b08"></a>所，雜色七寶，成就莊嚴。如是作已，風復<a class="t" id="t0411b09"></a>取沫，為日天子造作七日諸天宮殿，城郭<a class="t" id="t0411b10"></a>樓櫓，七寶雜色，種種莊嚴。以是因緣，世間<a class="t" id="t0411b11"></a>有斯七日宮殿，安置住持。又諸比丘！彼風<a class="t" id="t0411b12"></a>次吹其水聚沫，於須彌留大山王所，造作三<a class="t" id="t0411b13"></a>片城郭莊嚴，雜色七寶，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等<a class="t" id="t0411b14"></a>寶，如是城聚世間出生。</p><a class="t" id="t0411b15"></a>
<p><a class="t-linehead" id="t-linehead0411b15"></a>「諸比丘！時，彼阿那毘羅大風，次吹水沫，於<a class="t" id="t0411b16"></a>海水上高萬由旬，為於虛空諸夜叉輩造作<a class="t" id="t0411b17"></a>頗梨宮殿城郭。諸比丘！此因緣故，世間便有<a class="t" id="t0411b18"></a>虛空夜叉宮殿城壁，如是出生。</p><a class="t" id="t0411b19"></a>
<p><a class="t-linehead" id="t-linehead0411b19"></a>「諸比丘。時，彼阿那毘羅大風，次吹水沫，於<a class="t" id="t0411b20"></a>須彌留大山王邊，東西南北，各各去山一千<a class="t" id="t0411b21"></a>由旬，在大海下，造作四面阿修羅城，雜色七<a class="t" id="t0411b22"></a>寶，微妙可愛，乃至世間，有此四面阿修羅城<a class="t" id="t0411b23"></a>如是出生。復次阿那毘羅大風，吹彼水沫<a class="t" id="t0411b24"></a>於須彌留大山王外擲置彼處，造作一山，名<a class="t" id="t0411b25"></a>曰佉提羅迦，其山高廣，各有四萬二千由旬，<a class="t" id="t0411b26"></a>雜色七寶，莊嚴成就，微妙可觀。諸比丘！<a class="t" id="t0411b27"></a>此因緣故，世間便有佉提羅迦山，如是出生。</p><a class="t" id="t0411b28"></a>
<p><a class="t-linehead" id="t-linehead0411b28"></a>「復次，阿那毘羅大風，吹彼水沫，於佉提羅迦<a class="t" id="t0411b29"></a>山外，擲置彼處，造作一山，名曰伊沙陀羅，<a class="t" id="t0411c01"></a>其山高廣，各有二萬一千由旬，雜色可<a class="t" id="t0411c02"></a>愛，七寶所成，乃至車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等寶。諸比丘！<a class="t" id="t0411c03"></a>此因緣故，世間便有伊沙陀羅山，如是出生。</p><a class="t" id="t0411c04"></a>
<p><a class="t-linehead" id="t-linehead0411c04"></a>「復次，阿那毘羅大風，吹彼水沫，擲置伊沙<a class="t" id="t0411c05"></a>陀羅山外，於彼造作，一山而住，名曰由乾<a class="t" id="t0411c06"></a>陀羅，其山高廣一萬二千由旬，雜色可愛，<a class="t" id="t0411c07"></a>乃至為彼車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙七寶所成。諸比丘！此因<a class="t" id="t0411c08"></a>緣故，世間便有由乾陀羅山王出生。如是次<a class="t" id="t0411c09"></a>第，作善現山，高廣正等，六千由旬；次復造<a class="t" id="t0411c10"></a>作馬片頭山<span class="t-note">（舊云半頭）</span>，高廣正等，三千由旬；次復<a class="t" id="t0411c11"></a>造作尼民陀羅山，高廣一千二百由旬；次復<a class="t" id="t0411c12"></a>造作毘那耶迦山，高廣正等，六百由旬；次<a class="t" id="t0411c13"></a>復造作彼輪圓山，高廣正等，三百由旬，雜<a class="t" id="t0411c14"></a>色可愛，所謂金銀琉璃頗梨，及赤真珠車<span class="gaiji">璩<!--gaiji,璩,1[（王＊巨）／木],2&#x249B2;,3--></span><a class="t" id="t0411c15"></a>馬瑙等，諸七寶之所成就，廣說如上，佉提<a class="t" id="t0411c16"></a>羅迦造作無異。諸比丘！此因緣故，世間有<a class="t" id="t0411c17"></a>斯輪圓山出。</p><a class="t" id="t0411c18"></a>
<p><a class="t-linehead" id="t-linehead0411c18"></a>「復次，阿那毘羅大風，吹彼水沫，散擲置於輪<a class="t" id="t0411c19"></a>圓山外，各四面住，作四大洲，及八萬小洲，<a class="t" id="t0411c20"></a>并諸餘大山。如是展轉造作成就。諸比丘！<a class="t" id="t0411c21"></a>此因緣故，世間便有斯四大洲，并及八萬小<a class="t" id="t0411c22"></a>洲，諸大山等，次第出現。</p><a class="t" id="t0411c23"></a>
<p><a class="t-linehead" id="t-linehead0411c23"></a>「復次，阿那毘羅大風，吹彼水沫，擲四大洲及<a class="t" id="t0411c24"></a>八萬小洲，須彌留山王，并餘諸大山之外，<a class="t" id="t0411c25"></a>安置住立，名曰大輪圓山，高廣正等，六百<a class="t" id="t0411c26"></a>八十萬由旬，牢固真實，金剛所成，難可破<a class="t" id="t0411c27"></a>壞。諸比丘！是因緣故，大輪圓山，世間出<a class="t" id="t0411c28"></a>生。</p><a class="t" id="t0411c29"></a>
<p><a class="t-linehead" id="t-linehead0411c29"></a>「復次，阿那毘羅大風，吹掘大地，漸漸深入，<a class="t" id="t0412a01"></a>即於其處，置大水聚，湛然而住。諸比丘！此<a class="t" id="t0412a02"></a>因緣故，世間之中，便有大海，如是出生。復<a class="t" id="t0412a03"></a>何因緣，其大海水，如是鹹苦，不中飲食？諸<a class="t" id="t0412a04"></a>比丘！此有三緣。何等為三？一者從火災後<a class="t" id="t0412a05"></a>無量時節長遠道中，起大重雲，住持彌覆，<a class="t" id="t0412a06"></a>乃至梵天，然後下雨，其雨渧大，廣說如前。<a class="t" id="t0412a07"></a>彼大雨汁洗梵身天諸宮殿已，次洗魔身諸<a class="t" id="t0412a08"></a>天宮殿、他化自在諸天宮殿、化樂宮殿、刪<a class="t" id="t0412a09"></a>兜率陀諸天宮殿、夜摩宮殿，洗已復洗，如<a class="t" id="t0412a10"></a>是大洗，彼等洗時，所有鹹鹵辛苦等味，悉<a class="t" id="t0412a11"></a>皆流下；次洗須彌留大山王身，及四大洲八<a class="t" id="t0412a12"></a>萬小洲，自餘大山，并輪圓等，如是澆漬，流<a class="t" id="t0412a13"></a>注洗盪，其中所有鹹苦辛味，一時併下，墮<a class="t" id="t0412a14"></a>大海中。諸比丘！此一因緣，其大海水鹹不<a class="t" id="t0412a15"></a>中飲。</p><a class="t" id="t0412a16"></a>
<p><a class="t-linehead" id="t-linehead0412a16"></a>「復次，其大海水，為諸大神大身眾生之所居<a class="t" id="t0412a17"></a>住。何等大身？所謂魚鼈蝦蟇、獺虬宮毘羅、低<a class="t" id="t0412a18"></a>摩耶低寐<span class="t-note">（迷私反）</span>彌羅低寐<span class="t-note">（音同上）</span>、兜羅兜羅祁羅<a class="t" id="t0412a19"></a>等，其中或有身百由旬，或有二百三四五六<a class="t" id="t0412a20"></a>七百由旬。如是大身，在其中住，彼等所有<a class="t" id="t0412a21"></a>屎尿流出，皆在海中，以是因緣，其海鹹苦，<a class="t" id="t0412a22"></a>而不中飲。諸比丘！此名第二鹹苦因緣。復<a class="t" id="t0412a23"></a>次，其大海水又被往昔諸仙所呪，仙呪願言：<a class="t" id="t0412a24"></a>『願汝成鹽，味不中飲<span class="t-note">（此兩句梵本再稱）</span>。』諸比丘！此是第<a class="t" id="t0412a25"></a>三鹹苦因緣，其大海水鹹不中飲。復次，於中<a class="t" id="t0412a26"></a>有何因緣，大熱燋竭世間出生？諸比丘！若<a class="t" id="t0412a27"></a>此世間劫初轉時，於彼三摩耶，其阿那毘<a class="t" id="t0412a28"></a>羅大風，聚彼六日宮殿城郭，擲置於彼大海<a class="t" id="t0412a29"></a>水下，其安置處，即於彼住。其大水聚，皆<a class="t" id="t0412b01"></a>悉消盡，不曾盈汎。諸比丘！是因緣故，世間<a class="t" id="t0412b02"></a>有是大熱燋竭，示現出生，此名世間轉壞已<a class="t" id="t0412b03"></a>住。</p><a class="t" id="t0412b04"></a>
<p><a class="t-linehead" id="t-linehead0412b04"></a>「復次，云何名世間轉壞已成住？諸比丘。譬如<a class="t" id="t0412b05"></a>現今世間成已，如是住立，有其火災。於中云<a class="t" id="t0412b06"></a>何復有水災？諸比丘！其水災劫三摩耶時，<a class="t" id="t0412b07"></a>彼諸人輩有如法行，說如法語，正見成就無<a class="t" id="t0412b08"></a>有顛倒，持十善行。彼諸人輩當得無喜第三<a class="t" id="t0412b09"></a>禪處，不勞功力，無有疲倦，自然而得。時，彼<a class="t" id="t0412b10"></a>眾生得住虛空諸仙諸天梵行道中，得住中<a class="t" id="t0412b11"></a>已，離喜快樂，即自稱言：『快樂，仁輩！此第<a class="t" id="t0412b12"></a>三禪，如是快樂。』爾時，彼處諸眾生輩，即共<a class="t" id="t0412b13"></a>問彼得禪眾生，彼便答言：『善哉仁輩！<a class="t" id="t0412b14"></a>此是無喜第三禪道，應如是知。』彼等眾生，<a class="t" id="t0412b15"></a>知已，成就如是無喜第三禪道。禪成已證，證<a class="t" id="t0412b16"></a>已思惟，思惟已住，身壞命終，生遍淨天。如<a class="t" id="t0412b17"></a>是下從地獄眾生、閻羅世中、阿修羅中、四<a class="t" id="t0412b18"></a>天王中，乃至梵世、光音天下，諸眾生輩，一<a class="t" id="t0412b19"></a>切處一切有皆斷盡。諸比丘！是名世轉。</p><a class="t" id="t0412b20"></a>
<p><a class="t-linehead" id="t-linehead0412b20"></a>「復次，於中云何世間轉已而壞？諸比丘！有三<a class="t" id="t0412b21"></a>摩耶，無量久遠長道時節，大雲遍覆，乃至<a class="t" id="t0412b22"></a>光音諸天已來，雨沸灰水，無量多年，略說<a class="t" id="t0412b23"></a>乃至，百千億年。諸比丘！彼沸灰水，雨下<a class="t" id="t0412b24"></a>之時，<span class="corr" title="[&gt;消] cf.【麗】">消</span>光音天所有宮殿，悉皆滅盡，無有形<a class="t" id="t0412b25"></a>相微塵影像可得識知。譬如以酥及生酥等<a class="t" id="t0412b26"></a>擲置火中，消滅然盡，無有形相可得驗知。<a class="t" id="t0412b27"></a>如是如是，彼沸灰水，雨下之時，消光音天<a class="t" id="t0412b28"></a>諸宮殿等，亦復如是，無相可知。諸比丘！諸<a class="t" id="t0412b29"></a>行無常，破壞離散，流轉磨滅，不久須臾，亦<a class="t" id="t0412c01"></a>復如是，可厭可患，應求免脫。諸比丘！如是<a class="t" id="t0412c02"></a>梵身諸天、魔身、化樂、他化自在、兜率、夜摩諸宮<a class="t" id="t0412c03"></a>殿等，為沸灰雨澆洗消滅，略說如前，似酥入<a class="t" id="t0412c04"></a>火融消失本，無有形相，亦復如是。乃至一<a class="t" id="t0412c05"></a>切諸行無常，應求免離。諸比丘！彼沸灰水，<a class="t" id="t0412c06"></a>雨下之時。雨四大洲、八萬小洲、自餘諸山、<a class="t" id="t0412c07"></a>須彌留山，消磨滅盡，無有形相<span class="corr" title="[應&gt;] cf.【麗】"></span>可得記識，<a class="t" id="t0412c08"></a>廣說如前。應可患厭，如是變化，唯除見者，<a class="t" id="t0412c09"></a>乃能信之，此名世轉住已轉壞。</p><a class="t" id="t0412c10"></a>
<p><a class="t-linehead" id="t-linehead0412c10"></a>「復次，云何轉壞已成？諸比丘！於時起雲，注<a class="t" id="t0412c11"></a>大水雨，經歷多年，起風吹沫，上作天宮，廣<a class="t" id="t0412c12"></a>說乃至，如火災事，是為水災。</p><a class="t" id="t0412c13"></a>
<p><a class="t-linehead" id="t-linehead0412c13"></a>「復次，云何有於風災？諸比丘！其風災時，諸<a class="t" id="t0412c14"></a>眾生輩，如法修行成就正念，生第四禪廣果<a class="t" id="t0412c15"></a>天處。其地獄中眾生，捨身還來人間，修清<a class="t" id="t0412c16"></a>淨行成就四禪，亦復如是；畜生道中、閻羅<a class="t" id="t0412c17"></a>世中、阿修羅中、四天王天、三十三天、夜摩、<a class="t" id="t0412c18"></a>兜率、化樂、他化，及魔身天、梵世、光音、遍淨、少<a class="t" id="t0412c19"></a>光等，成就四禪，廣說如上。諸比丘！是名世<a class="t" id="t0412c20"></a>間轉成。云何轉壞？諸比丘！於彼無量久遠<a class="t" id="t0412c21"></a>道中，有大風起，彼之大風，名僧伽多<span class="t-note">（隋言和合）</span>。<a class="t" id="t0412c22"></a>諸比丘！彼和合風，吹於遍淨諸天宮殿，令其<a class="t" id="t0412c23"></a>相著揩磨壞滅，無有形相餘殘可知。譬如<a class="t" id="t0412c24"></a>壯人取二銅器於兩手中，相揩破壞磨滅消<a class="t" id="t0412c25"></a>盡，無有形相可得識知。彼和合風，吹遍淨<a class="t" id="t0412c26"></a>天宮殿磨滅，亦復如是。諸比丘！一切諸行<a class="t" id="t0412c27"></a>無常破壞，不久須臾，乃至可厭，應求免離。<a class="t" id="t0412c28"></a>如是次吹光音諸天宮殿，吹梵身天宮殿、魔<a class="t" id="t0412c29"></a>身諸天、他化自在、化樂、夜摩諸天宮殿，相打<a class="t" id="t0413a01"></a>相揩，相<span class="corr" title="[摩&gt;磨] cf.【麗】">磨</span>相滅，無形無相，無影無塵可知<a class="t" id="t0413a02"></a>其相。諸比丘！一切諸行，亦復如是，敗壞不<a class="t" id="t0413a03"></a>牢，無有真實，應當厭離，早求免脫。</p><a class="t" id="t0413a04"></a>
<p><a class="t-linehead" id="t-linehead0413a04"></a>「諸比丘！彼僧伽多大風，吹四大洲，八萬小<a class="t" id="t0413a05"></a>洲，并餘大山、須彌留山王，舉高一拘盧奢，<a class="t" id="t0413a06"></a>分散破壞；或二或三四五六七拘盧奢已，分<a class="t" id="t0413a07"></a>裂散壞；或吹舉高一踰闍那，二三四五六<a class="t" id="t0413a08"></a>七；或吹舉高百踰闍那，二三四五六七百踰<a class="t" id="t0413a09"></a>闍那，分散破壞；或吹舉高千踰闍那，二三四<a class="t" id="t0413a10"></a>五六七千踰闍那；或復舉高百千由旬，分散<a class="t" id="t0413a11"></a>破壞。彼風如是，吹破散壞，無形無相，無如<a class="t" id="t0413a12"></a>微塵餘殘可知。譬如有力壯健丈夫，手撮一<a class="t" id="t0413a13"></a>把麥<span class="gaiji">［麩－夫＋戈］<!--gaiji,,1[麩-夫＋戈],2&#x4D30;,3--></span>令碎，擲向虛空，分散飄颺，無形無<a class="t" id="t0413a14"></a>影。如是如是，彼風吹破諸洲諸山，亦復如<a class="t" id="t0413a15"></a>是。唯除見者，乃能信之。此名世間轉住已<a class="t" id="t0413a16"></a>壞。復次，世間云何壞已轉成？諸比丘！彼三<a class="t" id="t0413a17"></a>摩耶無量年歲長遠道中，起大黑雲，普覆<a class="t" id="t0413a18"></a>世間，乃至遍淨諸天居處。如是覆已，即降<a class="t" id="t0413a19"></a>大雨，其雨渧麤，猶如車軸，或有如杵，相續<a class="t" id="t0413a20"></a>注下，如是多年百千萬歲，而彼水聚，深廣<a class="t" id="t0413a21"></a>遠大，乃至遍淨，滿其中水。四種風輪，持如<a class="t" id="t0413a22"></a>前說。乃至吹沫，造遍淨宮，七寶雜色，顯現<a class="t" id="t0413a23"></a>出生。一一悉如火災水災，次第而說。諸比<a class="t" id="t0413a24"></a>丘！是名世間壞已轉成。云何世間轉成已住？<a class="t" id="t0413a25"></a>諸比丘。譬如今者，天人世間轉成已住。諸<a class="t" id="t0413a26"></a>比丘！如是次第，有於風吹，此等名為世間<a class="t" id="t0413a27"></a>三災。</p><a class="t" id="t0413a28"></a>
<h2>起世經最勝品第十二上</h2><a class="t" id="t0413a29"></a>
<p><a class="t-linehead" id="t-linehead0413a29"></a>「復次，諸比丘！彼三摩耶世間轉已，如是成<a class="t" id="t0413b01"></a>時，其眾生輩，多得生於光音天上。彼等於<a class="t" id="t0413b02"></a>彼天上生時，身心悅豫，歡喜為食，自然光<a class="t" id="t0413b03"></a>明。又有神通，乘空而行，得最勝色，年壽長<a class="t" id="t0413b04"></a>遠，安樂而住。諸比丘！彼三摩耶世間轉壞，<a class="t" id="t0413b05"></a>其轉壞時，虛空無物。於梵宮中，有一眾生，<a class="t" id="t0413b06"></a>光音天上福業命盡，從光音天下來，生彼<a class="t" id="t0413b07"></a>梵宮殿中，不從胎生，忽然化有，是梵天名娑<a class="t" id="t0413b08"></a>婆波帝<span class="t-note">（上兩句梵本再稱之）</span>，為如是故，有此名生。</p><a class="t" id="t0413b09"></a>
<p><a class="t-linehead" id="t-linehead0413b09"></a>「諸比丘！彼時復有自餘眾生，福業壽盡，從光<a class="t" id="t0413b10"></a>音天，捨身命已，於此處生，身形端正，亦以<a class="t" id="t0413b11"></a>歡喜持為飲食，自然光明有神通力，騰空而<a class="t" id="t0413b12"></a>行，身色最勝，即於此間長遠久住。彼等於此<a class="t" id="t0413b13"></a>如是住時，無有男女，無有良賤，唯有眾生<a class="t" id="t0413b14"></a>眾生名也，如是得名。</p><a class="t" id="t0413b15"></a>
<p><a class="t-linehead" id="t-linehead0413b15"></a>「復次，諸比丘！當於如是三摩耶時，此大地上，<a class="t" id="t0413b16"></a>出生地肥凝然而住。譬如有人熟煎乳訖，其<a class="t" id="t0413b17"></a>上便有薄膜而住，或復水上有薄膜住。如<a class="t" id="t0413b18"></a>是如是，諸比丘！或復於三摩耶時，此大地<a class="t" id="t0413b19"></a>上，生於地肥凝然而住。譬如攢酪成就生<a class="t" id="t0413b20"></a>酥，有於如是形色相貌，其味有如無蠟之蜜。<a class="t" id="t0413b21"></a>爾時，彼處諸眾生輩，其中有生貪性眾生，作<a class="t" id="t0413b22"></a>如是念：『我於今者，亦可以指取味而甞，乃至<a class="t" id="t0413b23"></a>我知此是何物。』時彼眾生作是念已，即以其<a class="t" id="t0413b24"></a>指齊一節間，取彼地味向口而甞，吮已意喜，<a class="t" id="t0413b25"></a>如是一過再過三過，即生貪著，次以手抄漸<a class="t" id="t0413b26"></a>漸手掬，後遂摶掬而恣食之。時，彼眾生如<a class="t" id="t0413b27"></a>是以手摶掬食時，於彼復有自餘人輩，見彼<a class="t" id="t0413b28"></a>眾生如是噉已，即便相學競取而食。諸比丘！<a class="t" id="t0413b29"></a>彼等眾生，以手如是摶掬<span class="corr" title="[他&gt;地] cf.【麗】">地</span>味，食噉之時，<a class="t" id="t0413c01"></a>彼等身形自然澁惡，皮膚麤厚，軀體濁暗，<a class="t" id="t0413c02"></a>色貌改變無復光明，亦更不能飛騰虛空，以<a class="t" id="t0413c03"></a>地肥故神通滅沒。諸比丘！如前所說，後亦<a class="t" id="t0413c04"></a>如是，彼三摩耶世間之中，便成黑暗。</p><a class="t" id="t0413c05"></a>
<p><a class="t-linehead" id="t-linehead0413c05"></a>「諸比丘！為如是故，世間始有大暗出生。復<a class="t" id="t0413c06"></a>次，云何於彼時節，世間自然出生日月？彼<a class="t" id="t0413c07"></a>三摩耶現星宿形，便有晝夜，一月半月，年<a class="t" id="t0413c08"></a>歲時節，名字而生。諸比丘，爾時，日天大勝<a class="t" id="t0413c09"></a>宮殿從於東出，繞須彌留山王半腹，於西<a class="t" id="t0413c10"></a>而沒西向沒已，還從東出。爾時，眾生見彼<a class="t" id="t0413c11"></a>日天大宮殿已，各相告言：『諸仁者輩！還是<a class="t" id="t0413c12"></a>日天光明宮殿，再從東方出已，右繞須彌留<a class="t" id="t0413c13"></a>山半腹西沒。』再三見已，各相謂言：『諸仁者<a class="t" id="t0413c14"></a>輩！此是彼天光明流行，是天光明流行世<a class="t" id="t0413c15"></a>也。』是故稱言修梨耶修梨耶<span class="t-note">（修梨耶者隋言此彼是也）</span>，故<a class="t" id="t0413c16"></a>有如是名字出生。</p><a class="t" id="t0413c17"></a>
<p class="endsutta"><span class="t-juanname">起世因本經卷第九</span></p>　<a class="t" id="t0413c18"></a><a class="t" id="t0413c19"></a><a class="t" id="t0413c20"></a>
<p class="suttainfo"><span class="t-juanname">起世因本經卷第十</span><br><a class="t" id="t0413c21"></a><a class="t" id="t0413c22"></a>
<span class="t-byline">隋天竺沙門達摩笈多譯</span></p><a class="t" id="t0413c23"></a><h2>最勝品下</h2><a class="t" id="t0413c24"></a>
<p><a class="t-linehead" id="t-linehead0413c24"></a>「復次，諸比丘！其彼光明日大宮殿，縱廣五十<a class="t" id="t0413c25"></a>一踰闍那，上下四方，周匝正等，七重牆壁、<a class="t" id="t0413c26"></a>七重欄楯、七重多羅樹，普皆圍遶，雜色間<a class="t" id="t0413c27"></a>錯，以為莊嚴。彼諸垣牆，皆為金銀瑠璃頗<a class="t" id="t0413c28"></a>梨，及赤真珠車<span class="gaiji">璩<!--gaiji,璩,1[（王＊巨）／木],2&#x249B2;,3--></span>馬瑙等，諸七寶之所成就。<a class="t" id="t0413c29"></a>普四方面，悉有諸門，彼等諸門，各有樓櫓<a class="t" id="t0414a01"></a>却敵臺觀，及諸樹林池沼園苑。其中悉生<a class="t" id="t0414a02"></a>種種樹、種種葉、種種華，及種種果，種種香<a class="t" id="t0414a03"></a>熏。復有種種諸鳥鳴聲。諸比丘！其彼日天<a class="t" id="t0414a04"></a>大宮殿中，有二種法，立其宮殿，四方如宅，<a class="t" id="t0414a05"></a>遙看似圓。諸比丘！其日大宮殿，多有天金<a class="t" id="t0414a06"></a>及天頗梨，間錯成就，兩分天金。清淨無垢，<a class="t" id="t0414a07"></a>離諸穢濁，皎潔光明。其一面以天頗梨成，<a class="t" id="t0414a08"></a>淨潔光明，善磨善瑩，無垢無穢。諸比丘！其<a class="t" id="t0414a09"></a>彼日天大宮殿中，有五種風，吹轉而行。何等<a class="t" id="t0414a10"></a>為五？所謂一持、二住、三隨順轉、四波羅呵迦、<a class="t" id="t0414a11"></a>五將行。</p><a class="t" id="t0414a12"></a>
<p><a class="t-linehead" id="t-linehead0414a12"></a>「復次，諸比丘！其彼日天大宮殿前，別有無量<a class="t" id="t0414a13"></a>諸天先行。無量百天、無量千天、無量百千<a class="t" id="t0414a14"></a>諸天而行行時，各各常受安樂牢行，牢行有<a class="t" id="t0414a15"></a>是名字。又諸比丘！其彼日天大宮殿中，有<a class="t" id="t0414a16"></a>閻浮檀妙輦出生，其輦上高十六由旬、廣八<a class="t" id="t0414a17"></a>由旬。而彼輦中，其日天子及內眷屬，入彼<a class="t" id="t0414a18"></a>輦中，以天五欲功德和合具足受樂歡喜而<a class="t" id="t0414a19"></a>行。諸比丘！其日天子，壽命歲數，滿五百年，<a class="t" id="t0414a20"></a>子孫相承，皆於彼治，其宮殿住，滿足一劫。</p><a class="t" id="t0414a21"></a>
<p><a class="t-linehead" id="t-linehead0414a21"></a>「復次，諸比丘！其日天子諸身分中，光明出<a class="t" id="t0414a22"></a>照閻浮檀輦，其閻浮檀輦中光明出已，照彼<a class="t" id="t0414a23"></a>日大宮殿。從彼日大宮殿，光明相接出已，<a class="t" id="t0414a24"></a>照四大洲及於世間。諸比丘！其日天子，具<a class="t" id="t0414a25"></a>足而有一千光明，五百光明傍照而行，五百<a class="t" id="t0414a26"></a>光明向下而照。復次，於中何因緣故，其日天<a class="t" id="t0414a27"></a>子大勝宮殿，照四大洲及眾世界？諸比丘！有<a class="t" id="t0414a28"></a>一種人能行布施，彼布施時，施於沙門婆羅<a class="t" id="t0414a29"></a>門及貧窮孤獨遠來乞求，所謂食飲乘騎、衣<a class="t" id="t0414b01"></a>裳華鬘瓔珞塗香、床敷房舍燈油。凡是資身<a class="t" id="t0414b02"></a>養活命者，彼布施時，速疾即施，不諂曲施。或<a class="t" id="t0414b03"></a>復供養諸持戒仙功德具足行善法者，種種<a class="t" id="t0414b04"></a>承事，彼因是故，受無量種種身心安樂。譬<a class="t" id="t0414b05"></a>如曠澤空閑山林，或復廣磧而有池水，其水<a class="t" id="t0414b06"></a>涼冷，清淨輕甜。時，有壯夫遠行疲極，熱惱渴<a class="t" id="t0414b07"></a>乏，不飲食來已經多日。至彼池所，飲已澡浴，<a class="t" id="t0414b08"></a>除斷一切渴乏熱惱，出於池外，身意怡悅，受<a class="t" id="t0414b09"></a>於無量快樂歡喜。如是如是，彼布施時，心<a class="t" id="t0414b10"></a>清淨故，身壞命終，於日天子宮殿中生，彼中<a class="t" id="t0414b11"></a>生已，報得如是速疾稱心飛行宮殿。此因緣<a class="t" id="t0414b12"></a>故，日大宮殿，照四大洲及餘世界。</p><a class="t" id="t0414b13"></a>
<p><a class="t-linehead" id="t-linehead0414b13"></a>「諸比丘！復有一種，斷於殺生、不盜他物、不<a class="t" id="t0414b14"></a>行邪婬、口不妄語、不飲諸酒，身不放逸，供<a class="t" id="t0414b15"></a>養持戒功德具足諸仙諸賢，親近純直善法<a class="t" id="t0414b16"></a>行人，廣說如前，身壞命終，隨願往生日天<a class="t" id="t0414b17"></a>宮殿，住彼當受速疾果報，是故名為諸善業<a class="t" id="t0414b18"></a>道。此因緣故，其日宮殿，照四大洲并餘世<a class="t" id="t0414b19"></a>界。復有一種，修不殺生，乃至正見，彼曾供<a class="t" id="t0414b20"></a>養諸仙持戒功德具者，純直善行，曾值遇彼<a class="t" id="t0414b21"></a>清淨因緣，亦當報生日宮殿中受速疾果。以<a class="t" id="t0414b22"></a>是緣故，其日宮殿，照四大洲及餘世界，廣<a class="t" id="t0414b23"></a>說如前。</p><a class="t" id="t0414b24"></a>
<p><a class="t-linehead" id="t-linehead0414b24"></a>「諸比丘！六十剎那名一羅婆，三十羅婆名牟<a class="t" id="t0414b25"></a>休多。諸比丘！若干剎那，若干羅婆，及牟休<a class="t" id="t0414b26"></a>多，其日宮殿，六月北行，日於一日行六俱<a class="t" id="t0414b27"></a>盧奢，不曾暫時離於日道。六月南行，亦一<a class="t" id="t0414b28"></a>日行六俱盧奢，不差日道。諸比丘！其日宮<a class="t" id="t0414b29"></a>殿，六月行時，其月宮殿，十五日中還爾許<a class="t" id="t0414c01"></a>行。</p><a class="t" id="t0414c02"></a>
<p><a class="t-linehead" id="t-linehead0414c02"></a>「復次，於中有何因緣，生諸熱惱？諸比丘！其<a class="t" id="t0414c03"></a>日宮殿，六月之中，向北道行，一日中行六<a class="t" id="t0414c04"></a>俱盧奢，亦不曾離日道而行，但於其中，有<a class="t" id="t0414c05"></a>十種緣故生熱惱。何等為十？諸比丘！須彌<a class="t" id="t0414c06"></a>留山王外，其次有山，名佉提羅迦，高廣正<a class="t" id="t0414c07"></a>等四萬二千由旬，雜色可觀，七寶成就，於<a class="t" id="t0414c08"></a>其中間，日大宮殿所有光明，照於彼山觸<a class="t" id="t0414c09"></a>而生熱，彼三摩耶，致有熱惱，此第一緣故生<a class="t" id="t0414c10"></a>熱惱。復次，諸比丘！佉提羅迦山外，其次有山<a class="t" id="t0414c11"></a>名伊沙陀羅，高廣正等二萬一千由旬，於其<a class="t" id="t0414c12"></a>中間，日大宮殿所有光明，照觸彼山，此是<a class="t" id="t0414c13"></a>第二熱惱。其次由乾陀山，高廣一萬二千由<a class="t" id="t0414c14"></a>旬，是第三緣。其次善現山，高廣六千由旬，<a class="t" id="t0414c15"></a>是第四緣。其次馬片頭山，高廣三千由旬，<a class="t" id="t0414c16"></a>是第五緣。其次尼民陀羅山，高廣一千二百<a class="t" id="t0414c17"></a>由旬，是第六緣。其次毗那耶迦山，高廣六<a class="t" id="t0414c18"></a>百由旬，是第七緣。其次輪圓山，高廣三百<a class="t" id="t0414c19"></a>由旬，是第八緣。其次，從此大地已上虛空，<a class="t" id="t0414c20"></a>高萬由旬，彼有夜叉諸宮殿輩，頗梨所成，<a class="t" id="t0414c21"></a>是第九緣。其次四大洲中，并及八萬小洲之<a class="t" id="t0414c22"></a>中，自餘大山、須彌留山王等，是第十緣。具<a class="t" id="t0414c23"></a>足應如佉提羅迦中說，此是十種，日大宮殿，<a class="t" id="t0414c24"></a>六月之中，向北道行，熱惱因緣。</p><a class="t" id="t0414c25"></a>
<p><a class="t-linehead" id="t-linehead0414c25"></a>「復次，於中何因何緣，有諸寒冷？諸比丘！日<a class="t" id="t0414c26"></a>大宮殿，六月已後，向南而行，於中復有十<a class="t" id="t0414c27"></a>二因緣，故生寒冷。何等十二？諸比丘！其須<a class="t" id="t0414c28"></a>彌留山、佉提羅迦等，二山中間，須彌留海，<a class="t" id="t0414c29"></a>廣八萬四千由旬，周迴無量優鉢羅、鉢陀<a class="t" id="t0415a01"></a>摩、究牟陀、奔茶梨迦等華，悉皆遍滿，甚有<a class="t" id="t0415a02"></a>香氣，於彼中間日大宮殿所有光明，而相照<a class="t" id="t0415a03"></a>觸，此是第一寒冷因緣。如是次第，伊沙陀<a class="t" id="t0415a04"></a>羅山，是第二緣。由乾陀山，是第三緣。善<a class="t" id="t0415a05"></a>現山，是第四緣。馬片頭山，是第五緣。尼民<a class="t" id="t0415a06"></a>陀羅山，是第六緣。毗那耶迦山，是第七緣。<a class="t" id="t0415a07"></a>輪圓之山，是第八緣。其中諸花，具足次第，<a class="t" id="t0415a08"></a>應如佉提羅迦山中廣說。</p><a class="t" id="t0415a09"></a>
<p><a class="t-linehead" id="t-linehead0415a09"></a>「復次，所有閻浮洲中諸河流行，日大宮殿所<a class="t" id="t0415a10"></a>有光明，而相照觸，故有寒冷，略說乃至，此<a class="t" id="t0415a11"></a>是第九寒冷因緣。</p><a class="t" id="t0415a12"></a>
<p><a class="t-linehead" id="t-linehead0415a12"></a>「復次，所有閻浮洲中諸河流行，其瞿陀尼<a class="t" id="t0415a13"></a>洲中諸河流行，倍多於彼，日大宮殿，所有<a class="t" id="t0415a14"></a>光明，而相照觸，此是第十寒冷因緣。</p><a class="t" id="t0415a15"></a>
<p><a class="t-linehead" id="t-linehead0415a15"></a>「復次，所有瞿陀尼洲中諸河流行，其弗婆提<a class="t" id="t0415a16"></a>洲中諸河流行，倍多於彼，此是第十一緣。</p><a class="t" id="t0415a17"></a>
<p><a class="t-linehead" id="t-linehead0415a17"></a>「復次，所有弗婆提洲中諸河流行，其欝多<a class="t" id="t0415a18"></a>羅究留洲中諸河流行，倍多於彼，日大宮<a class="t" id="t0415a19"></a>殿光明而相照觸，此是第一寒冷，此是第十二<a class="t" id="t0415a20"></a>緣。</p><a class="t" id="t0415a21"></a>
<p><a class="t-linehead" id="t-linehead0415a21"></a>「諸比丘！日大宮殿，六月向南行，日於一日<a class="t" id="t0415a22"></a>行，六俱盧奢，不違其道，於中有此十二因<a class="t" id="t0415a23"></a>緣，所以寒冷。</p><a class="t" id="t0415a24"></a>
<p><a class="t-linehead" id="t-linehead0415a24"></a>「復次，於中有何因緣，其冬天時，夜長晝短？<a class="t" id="t0415a25"></a>諸比丘！其日宮殿，過六月已，次向南行，日<a class="t" id="t0415a26"></a>於一日，日行六俱盧奢，亦不差移。但於彼時，<a class="t" id="t0415a27"></a>其日在於閻浮提洲最南邊際，地形狹小，日<a class="t" id="t0415a28"></a>過速疾。</p><a class="t" id="t0415a29"></a>
<p><a class="t-linehead" id="t-linehead0415a29"></a>「諸比丘！此因緣故，其冬分中，晝短夜長。<a class="t" id="t0415b01"></a>復次，於中有何因緣，春夏晝長其夜短促？</p><a class="t" id="t0415b02"></a>
<p><a class="t-linehead" id="t-linehead0415b02"></a>「諸比丘！日天宮殿，過六月已，向北而行，<a class="t" id="t0415b03"></a>一日中行六俱盧奢，亦不差移，乖異常道。<a class="t" id="t0415b04"></a>但於彼時，正在閻浮處內而行，地寬行久，<a class="t" id="t0415b05"></a>所以晝長。諸比丘！此因緣故，春夏晝長，其<a class="t" id="t0415b06"></a>夜即短。</p><a class="t" id="t0415b07"></a>
<p><a class="t-linehead" id="t-linehead0415b07"></a>「復次，諸比丘！若閻浮提洲日中，於弗婆提洲<a class="t" id="t0415b08"></a>則日沒，其瞿陀尼洲日出，欝多羅究留洲正<a class="t" id="t0415b09"></a>夜半；若瞿陀尼洲日中，其閻浮提洲日沒欝<a class="t" id="t0415b10"></a>多羅究留洲日出，弗婆提洲夜半；若欝多<a class="t" id="t0415b11"></a>羅究留洲日中，其瞿陀尼洲日沒，弗婆提洲<a class="t" id="t0415b12"></a>日出，閻浮提洲夜半；若弗婆提洲日中則欝<a class="t" id="t0415b13"></a>多羅究留洲日沒，閻浮提洲日出，瞿陀尼洲<a class="t" id="t0415b14"></a>夜半。諸比丘！其閻浮提洲人所有西方，瞿<a class="t" id="t0415b15"></a>陀尼洲人以為東方；其瞿陀尼洲人所有西<a class="t" id="t0415b16"></a>方，欝多羅究留洲人以為東方；其欝多羅究<a class="t" id="t0415b17"></a>留洲人所有西方，弗婆提洲人以為東方；其<a class="t" id="t0415b18"></a>弗婆提洲人所有西方，閻浮提洲人以為東<a class="t" id="t0415b19"></a>方。南北二方，亦復如是。」</p><a class="t" id="t0415b20"></a>
<p><a class="t-linehead" id="t-linehead0415b20"></a>佛於此中，說優陀那：</p><a class="t" id="t0415b21"></a><blockquote class="gatha">
<p>「轉住及轉壞，　　天出及薄覆，<a class="t" id="t0415b22"></a><br>
十二重風吹，　　於前諸天行。<a class="t" id="t0415b23"></a><br>
樓櫓及風吹，　　身體光明照，<a class="t" id="t0415b24"></a><br>
布施持戒業，　　剎那羅婆過。<a class="t" id="t0415b25"></a><br>
說熱有十緣，　　論寒十二種，<a class="t" id="t0415b26"></a><br>
晝夜及日中，　　東西說四方。</p>
</blockquote><a class="t" id="t0415b27"></a>
<p><a class="t-linehead" id="t-linehead0415b27"></a>「諸比丘！其月天子最大宮殿，縱廣正等四十<a class="t" id="t0415b28"></a>九由旬，周匝上下，七重垣牆、七重欄楯、七重<a class="t" id="t0415b29"></a>鈴網，復有七重多羅行樹，而為圍繞，雜色<a class="t" id="t0415c01"></a>可觀。彼諸牆壁，皆以金銀乃至馬瑙七寶所<a class="t" id="t0415c02"></a>成，四面諸門，各有樓櫓，種種莊校，廣說如<a class="t" id="t0415c03"></a>前日天宮殿，乃至眾鳥，各各自鳴。諸比丘！<a class="t" id="t0415c04"></a>其月宮殿，純用天金銀，天青琉璃，以為間<a class="t" id="t0415c05"></a>錯，其二分銀，清淨無垢，無諸滓穢，其體皎<a class="t" id="t0415c06"></a>潔，甚為明曜；彼之一分，天青瑠璃，亦復清<a class="t" id="t0415c07"></a>淨，表裏映徹，光明遠照。諸比丘！其月天子<a class="t" id="t0415c08"></a>最勝宮殿，有五種風所持而行。何等為五？<a class="t" id="t0415c09"></a>一持、二住、三順、四攝、五行，以是五種因緣持<a class="t" id="t0415c10"></a>故，其月宮殿依空而行。諸比丘！其月宮殿，<a class="t" id="t0415c11"></a>復有無量諸天宮殿，在前而行，無量百千萬<a class="t" id="t0415c12"></a>數諸天在前而行；其行之時，受於無量種種<a class="t" id="t0415c13"></a>快樂。彼諸天等，皆有名字。諸比丘！其月<a class="t" id="t0415c14"></a>天子大宮殿中，更復別有青瑠璃輦，其輦出<a class="t" id="t0415c15"></a>高十六由旬，廣八由旬，其月天子及諸天女，<a class="t" id="t0415c16"></a>入於輦中，以天種種五欲功德，和合受樂，<a class="t" id="t0415c17"></a>歡娛悅豫，隨意而行。</p><a class="t" id="t0415c18"></a>
<p><a class="t-linehead" id="t-linehead0415c18"></a>「諸比丘！其月天子，依天數量，壽五百歲，子<a class="t" id="t0415c19"></a>孫相承，皆於彼治，然其宮殿，住於一劫。諸<a class="t" id="t0415c20"></a>比丘！其月天子諸身分中，光明出已，即便<a class="t" id="t0415c21"></a>照彼青瑠璃輦，其輦光照月大宮殿，月宮殿<a class="t" id="t0415c22"></a>光照四大洲。諸比丘！其月天子有五百光向<a class="t" id="t0415c23"></a>下照行，有五百光傍照而行，故名月天千<a class="t" id="t0415c24"></a>光照也，亦復名為涼冷光明。</p><a class="t" id="t0415c25"></a>
<p><a class="t-linehead" id="t-linehead0415c25"></a>「諸比丘！何因緣故，月大宮殿照四大洲？過<a class="t" id="t0415c26"></a>去世時，布施沙門及婆羅門、貧窮孤獨遠來<a class="t" id="t0415c27"></a>乞求，所謂食飲乘騎、衣服華鬘諸香、床鋪房<a class="t" id="t0415c28"></a>舍諸資生等，而彼施時，應時疾與，不諂曲<a class="t" id="t0415c29"></a>心，或復供養諸仙持戒具功德者，正直純<a class="t" id="t0416a01"></a>善，彼因緣故，受無量種種身心快樂。譬如<a class="t" id="t0416a02"></a>空閑山林荒澤曠野磧中，有一池水，凉冷輕<a class="t" id="t0416a03"></a>美，無有濁穢。是時，有人，遠行疲乏，飢渴熱<a class="t" id="t0416a04"></a>逼，入彼池中，澡浴飲水，除一切苦，受無量<a class="t" id="t0416a05"></a>樂。如是如是。彼因緣故，生月天子宮殿之<a class="t" id="t0416a06"></a>中，受樂果報。</p><a class="t" id="t0416a07"></a>
<p><a class="t-linehead" id="t-linehead0416a07"></a>「諸比丘！復有一種，斷於殺生，乃至斷酒及放<a class="t" id="t0416a08"></a>逸行，供養承事諸仙人等，亦生於彼月宮殿<a class="t" id="t0416a09"></a>中，照四洲界。復有斷殺乃至正見，故得速<a class="t" id="t0416a10"></a>疾空行宮殿，此則名為諸善業道。又何因緣，<a class="t" id="t0416a11"></a>其月宮殿，漸漸而現？有三因緣。何等為三？<a class="t" id="t0416a12"></a>一者偝方面出；二者有青身諸天，形服瓔珞<a class="t" id="t0416a13"></a>一切悉青，常半月中，隱覆其宮，以隱覆故，<a class="t" id="t0416a14"></a>彼時月形，漸漸而現；三者從彼日天大宮殿<a class="t" id="t0416a15"></a>中，別有六十光明出已，障彼月輪。以是義<a class="t" id="t0416a16"></a>故，漸漸而現。</p><a class="t" id="t0416a17"></a>
<p><a class="t-linehead" id="t-linehead0416a17"></a>「復次，於中何因緣故，其月宮殿，圓淨滿足，<a class="t" id="t0416a18"></a>如是顯現？諸比丘！此亦三緣，故使如是。一<a class="t" id="t0416a19"></a>者彼時月大宮殿，正方面出，以是義故，圓<a class="t" id="t0416a20"></a>滿而現。復次，彼青色天，衣服瓔珞一切皆<a class="t" id="t0416a21"></a>青，常半月中，隱月宮殿，而月宮殿，於逋<a class="t" id="t0416a22"></a>沙他十五日時，圓滿光明，照曜熾盛。譬如<a class="t" id="t0416a23"></a>多有諸種油脂，中然大炬，彼等一切諸餘燈<a class="t" id="t0416a24"></a>明，悉皆翳覆。如是如是，月大宮殿，十五日<a class="t" id="t0416a25"></a>時，每恒如是。復次，日大宮殿，六十光明出<a class="t" id="t0416a26"></a>已，障彼清淨月輪。而月宮殿，於逋沙他十<a class="t" id="t0416a27"></a>五日中，圓滿具足，於一切處，皆捨翳障，<a class="t" id="t0416a28"></a>彼時日光，不能覆蔽。</p><a class="t" id="t0416a29"></a>
<p><a class="t-linehead" id="t-linehead0416a29"></a>「復次，於中何因緣故，月大宮殿，於彼黑月<a class="t" id="t0416b01"></a>第十五日，一切不現？諸比丘！其月宮殿，於<a class="t" id="t0416b02"></a>彼黑月第十五日，近日宮殿行。彼由日光作<a class="t" id="t0416b03"></a>覆翳故，一切不現。復次，何緣月大宮殿得<a class="t" id="t0416b04"></a>名月也？</p><a class="t" id="t0416b05"></a>
<p><a class="t-linehead" id="t-linehead0416b05"></a>「諸比丘！其月宮殿，於彼黑月一日已去，以<a class="t" id="t0416b06"></a>其光明顏色威德缺而減少，以此因緣得名<a class="t" id="t0416b07"></a>月也。復次，於中何因緣故，月大宮殿，其中<a class="t" id="t0416b08"></a>有影？諸比丘！有閻浮樹，因此故言閻浮洲<a class="t" id="t0416b09"></a>也，於彼清淨月輪光明，為其作影，此因緣<a class="t" id="t0416b10"></a>故，有於影現。復何因緣，有諸河水流於世<a class="t" id="t0416b11"></a>間？諸比丘！有日故有熱，有熱故有惱，有惱<a class="t" id="t0416b12"></a>故有炙，有炙故有汗濕，有汗濕故，諸山之<a class="t" id="t0416b13"></a>中，汁流水出。諸比丘！此因緣故，河流世間。<a class="t" id="t0416b14"></a>復何因緣，有五種子世間出現？諸比丘！若<a class="t" id="t0416b15"></a>於東方，或有世界，轉成已壞，或壞已成，<a class="t" id="t0416b16"></a>或成已住；南西北方，成壞及住，亦復如是。<a class="t" id="t0416b17"></a>爾時，阿那毘羅大風，別於他界，轉成住處，<a class="t" id="t0416b18"></a>吹五種子，散此界中，散已復散，乃至大散，<a class="t" id="t0416b19"></a>所謂根子、莖子、節子、合子、子子，此為五子。<a class="t" id="t0416b20"></a>諸比丘！閻浮大樹，有是色果。譬如摩伽陀<a class="t" id="t0416b21"></a>國中量斛摩尼，彼等摘已，其汁流出，色譬<a class="t" id="t0416b22"></a>如乳，味甜如蜜。</p><a class="t" id="t0416b23"></a>
<p><a class="t-linehead" id="t-linehead0416b23"></a>「諸比丘！閻浮樹果，有五種分，出生利益，謂<a class="t" id="t0416b24"></a>東、南、西、上、下。彼東分者，諸揵闥婆輩食，其<a class="t" id="t0416b25"></a>南分有七種大聚落人輩食，所謂一不正叫、<a class="t" id="t0416b26"></a>二叫喚、三不正體、四賢、五善賢、六牢、七<a class="t" id="t0416b27"></a>勝。於彼七種大聚落中，有七黑山，所謂一<a class="t" id="t0416b28"></a>偏箱、二一搏、三小棗、四何髮、五百偏頭、<a class="t" id="t0416b29"></a>六能勝、七最勝。彼七山中，有七梵仙所居<a class="t" id="t0416c01"></a>之窟，一善眼、二善賢、三小、四百偏頭、五<a class="t" id="t0416c02"></a>爛物池、六黑入、七增長時。其西分中金翅<a class="t" id="t0416c03"></a>鳥輩食，上分虛空夜叉輩食，下分海中諸蟲<a class="t" id="t0416c04"></a>輩食。於中有優陀那偈：</p><a class="t" id="t0416c05"></a><blockquote class="gatha">
<p>「初說雨多少，　　宮殿中示現，<a class="t" id="t0416c06"></a><br>
二事多有風，　　於前諸天行。<a class="t" id="t0416c07"></a><br>
輦及於壽命，　　身體光明照，<a class="t" id="t0416c08"></a><br>
布施持戒業，　　偏及滿足輪。<a class="t" id="t0416c09"></a><br>
月影及不現，　　有影何因緣，<a class="t" id="t0416c10"></a><br>
諸河諸種子，　　閻浮樹最後。</p>
</blockquote><a class="t" id="t0416c11"></a>
<p><a class="t-linehead" id="t-linehead0416c11"></a>「諸比丘！劫初眾生，食地味時，既資益已，久長<a class="t" id="t0416c12"></a>住世。而彼等輩，若多食者，顏色即劣；若<span class="corr" title="[小&gt;少] cf.【麗】">少</span><a class="t" id="t0416c13"></a>食者，光相殊勝。當於彼時，形色現故，眾各相<a class="t" id="t0416c14"></a>欺，言爭勝劣，勝者生慢。以我慢故，地味便沒。<a class="t" id="t0416c15"></a>即生地皮，色味具足。譬如成就羯尼迦囉<a class="t" id="t0416c16"></a>花，有如是色，又如淳蜜無蠟，有如是味。彼<a class="t" id="t0416c17"></a>等眾生，共聚集已，憂愁苦惱，椎胷叫喚，迷悶<a class="t" id="t0416c18"></a>困乏，唱言：『嗚呼我地味！嗚呼我地味！』譬如今<a class="t" id="t0416c19"></a>者，所有勝味，既甞知已，唱言：『嗚呼！此是我<a class="t" id="t0416c20"></a>味。』執著舊名，不知真義，彼等眾生，亦復如<a class="t" id="t0416c21"></a>是。時，彼眾生食於地皮，久長住世，多食色麤、<a class="t" id="t0416c22"></a>少食形勝。以勝劣故，我慢相陵，地皮復沒。<a class="t" id="t0416c23"></a>便生林蔓，形色成就，香味具足。譬如成就迦<a class="t" id="t0416c24"></a>藍婆柯花，有如是色，割之汁流，猶無蠟之<a class="t" id="t0416c25"></a>蜜，乃至如前，聚共愁惱。如是次第，林蔓沒<a class="t" id="t0416c26"></a>已，粳米出生，不曾耕種，自然顯現，無芒無<a class="t" id="t0416c27"></a>糩，清淨米粒，香味具足。彼時眾生，如是食<a class="t" id="t0416c28"></a>已，其諸身分，即有脂髓皮肉筋骨膿血眾<a class="t" id="t0416c29"></a>脉，及有男女根相而彰。根相既生，染心即<a class="t" id="t0417a01"></a>起。以有染故，數相視瞻，既數相看，便生愛<a class="t" id="t0417a02"></a>欲。以欲愛故，便於屏處，行非梵行，不淨欲<a class="t" id="t0417a03"></a>法。<span class="corr" title="[時彼&gt;彼時] cf.【麗】">彼時</span>，復有自餘眾生，未如此者，見已告<a class="t" id="t0417a04"></a>言：『謂汝眾生，所作甚惡，云何如此？』其彼眾<a class="t" id="t0417a05"></a>生，遂生慙愧，墮在不善諸惡法中，即得如是<a class="t" id="t0417a06"></a>波帝波帝之名字也<span class="t-note">（梵語波帝隋言夫主）</span>。時，彼眾生以<a class="t" id="t0417a07"></a>墮如是諸惡法故，共行欲者，將飯食來，言<a class="t" id="t0417a08"></a>『有墮也』、言『有墮也』，如是立名，為婆梨耶婆<a class="t" id="t0417a09"></a>梨耶也<span class="t-note">（梵語婆梨耶隋言婦）</span>。諸比丘！此因緣故，舊時下來<a class="t" id="t0417a10"></a>諸勝人輩，見於世間夫婦出故，彼等眾輩，<a class="t" id="t0417a11"></a>以左手捉用右手，推令離彼處。而彼眾生，<a class="t" id="t0417a12"></a>或復二月，三月去已，還復歸來。時，彼眾輩<a class="t" id="t0417a13"></a>見彼還來，即以杖木土塊瓦石，而用打擲，<a class="t" id="t0417a14"></a>作如是言：『汝善隱藏！汝善隱藏。』譬如今者，<a class="t" id="t0417a15"></a>諸女嫁時，或復擲花金銀衣服及擲羅闍<span class="t-note">（梵稱羅闍<a class="t" id="t0417a16"></a>隋言熱稻穀花）</span>，復作如是呪願言語：『願汝新婦，安隱<a class="t" id="t0417a17"></a>快樂。』諸比丘！如是次第，往昔眾人，如是惡<a class="t" id="t0417a18"></a>作，見今諸人，亦如是作。以是因緣，諸眾生<a class="t" id="t0417a19"></a>輩，於世法中，行於惡行。如是次第，起作舍<a class="t" id="t0417a20"></a>屋，為彼惡業作覆藏。故偈言：</p><a class="t" id="t0417a21"></a><blockquote class="gatha">
<p>「初時作占婆，　　於後波羅奈，<a class="t" id="t0417a22"></a><br>
過劫殘末際，　　規度王舍城。</p>
</blockquote><a class="t" id="t0417a23"></a>
<p><a class="t-linehead" id="t-linehead0417a23"></a>「諸比丘！此因緣故，前最勝者，造作村城聚<a class="t" id="t0417a24"></a>落處所、國邑王宮，莊嚴世間出生住處，如<a class="t" id="t0417a25"></a>是眾輩，更復增長非法行時。有餘眾生，福<a class="t" id="t0417a26"></a>命業盡，從光音天捨身來下，母腹受胎。諸<a class="t" id="t0417a27"></a>比丘！此因緣故，舊時勝者先生世間，彼等<a class="t" id="t0417a28"></a>眾生餘福力故，不須耕種，而有自然粳米出<a class="t" id="t0417a29"></a>生。若有欲須，日初分取，於日後分即復還<a class="t" id="t0417b01"></a>生；日後分取，日初還生，成熟一種；若不取<a class="t" id="t0417b02"></a>者，依舊常在。時，彼眾生福漸薄故，<span class="gaiji">懶<!--gaiji,懶,1[悚＊頁],2&#x61F6;,3--></span>惰懈<a class="t" id="t0417b03"></a>怠，貪悋心生，作如是念：『今此粳米，不曾耕<a class="t" id="t0417b04"></a>種，何用辛苦，日初日後時別各取，徒自困<a class="t" id="t0417b05"></a>乏？我今寧可一時頓取。』遂即併取。時，餘眾<a class="t" id="t0417b06"></a>生喚彼人言：『食時節至，可共相逐，收取粳<a class="t" id="t0417b07"></a>米。』彼人報言：『我以一時，為日初後，頓取將<a class="t" id="t0417b08"></a>來。汝欲去者，可自知時。』彼作是念：『此眾生<a class="t" id="t0417b09"></a>等，善作快樂，於日初後，一時頓取。我今應<a class="t" id="t0417b10"></a>當為兩三日，亦可併收。』即便悉取。爾時，更<a class="t" id="t0417b11"></a>有別眾生喚彼眾生言：『我等可共收取粳米。』<a class="t" id="t0417b12"></a>彼即報言：『我前總已取三日分，汝自知時。』<a class="t" id="t0417b13"></a>彼眾生聞，復作是念：『此人甚善，我今亦宜<a class="t" id="t0417b14"></a>一時併取四五日分，為貯積故。』時彼粳米，即<a class="t" id="t0417b15"></a>生皮糩，裹米而住；被刈之者，即更不生；未<a class="t" id="t0417b16"></a>刈之處，依舊而住。其此稻穀，即便段別，叢<a class="t" id="t0417b17"></a>聚而生。是時，眾生相共聚集，愁憂悲哭，各<a class="t" id="t0417b18"></a>相謂言：『我憶往昔，意所生身，以喜為食，自<a class="t" id="t0417b19"></a>然光明，騰空自在，神色最勝，壽命長遠。而<a class="t" id="t0417b20"></a>為我等，忽生地味，色香味具，食已久住。其<a class="t" id="t0417b21"></a>多食者，色形則麤；少食之者，顏色猶勝。爭<a class="t" id="t0417b22"></a>勝劣故，起憍慢心，則成差別，緣於此故。地<a class="t" id="t0417b23"></a>味滅沒，次生地皮，次生林蔓，次生粳米，乃<a class="t" id="t0417b24"></a>至皮糩，刈者不生，不刈如舊。以如是故，成<a class="t" id="t0417b25"></a>此一叢段別住也。我等今者，宜應分壃結<a class="t" id="t0417b26"></a>作界畔，并立謫罰，彼是汝許，此是我分，侵<a class="t" id="t0417b27"></a>者罰之。』諸比丘！此因緣故，世間便有界畔<a class="t" id="t0417b28"></a>謫罰名字出生。</p><a class="t" id="t0417b29"></a>
<p><a class="t-linehead" id="t-linehead0417b29"></a>「爾時，別有餘一眾生，自惜己稻，盜他稻穀。<a class="t" id="t0417c01"></a>餘人見已，即告彼言：『謂汝眾生，汝惡作也，<a class="t" id="t0417c02"></a>汝惡作也。云何自有，盜取他稻！』呵已而放，<a class="t" id="t0417c03"></a>更莫如此。而彼眾生，已復再作，亦且呵放，<a class="t" id="t0417c04"></a>如是再三，猶不改悔。麤言呵責，以手打頭，<a class="t" id="t0417c05"></a>牽臂將詣眾人之中，告眾輩言：『此人盜他！』<a class="t" id="t0417c06"></a>而彼眾生，對於眾前，拒諱爭鬪，語眾輩言：<a class="t" id="t0417c07"></a>『此之眾生，麤惡言語，罵詈於我，以手打我。』<a class="t" id="t0417c08"></a>時彼眾輩，聚集憂愁，悲哭叫喚：『我等今者，<a class="t" id="t0417c09"></a>相共至此，困惡處也。我等已生惡不善法，<a class="t" id="t0417c10"></a>為諸煩惱增長未來生老苦果，當向惡趣。現<a class="t" id="t0417c11"></a>見以手共相牽排，駈遣呵責。我等今應求正<a class="t" id="t0417c12"></a>守護，為我作主。合呵責者正作呵責，合謫<a class="t" id="t0417c13"></a>罰者即正謫罰，合駈遣者即正駈遣。我等<a class="t" id="t0417c14"></a>所有田分稻穀，各自收來。彼守護主，有所<a class="t" id="t0417c15"></a>須者，我等供給。』大眾如是共平量已，時彼<a class="t" id="t0417c16"></a>眾輩，即共推求正守護者。</p><a class="t" id="t0417c17"></a>
<p><a class="t-linehead" id="t-linehead0417c17"></a>「爾時，彼處大眾之中，別有一人，長大最勝，<a class="t" id="t0417c18"></a>可愛端正，形容奇特，微妙可觀，身色光儀，<a class="t" id="t0417c19"></a>種種具足。時諸眾輩，向彼人邊，作如是言：<a class="t" id="t0417c20"></a>『善哉仁者！汝為我等，作正守護。我等此處<a class="t" id="t0417c21"></a>各有田畔，勿使侵欺，合呵正呵。合責正責，<a class="t" id="t0417c22"></a>乃至謫罰，合遣正遣。我等所收不耕稻穀，<a class="t" id="t0417c23"></a>當分與汝，不令乏少。』彼人聞已，即許可之，<a class="t" id="t0417c24"></a>為作正主，訶責謫罰，駈遣平正，無有侵凌。<a class="t" id="t0417c25"></a>眾斂稻穀，而供濟之，不令短闕。如是依法，<a class="t" id="t0417c26"></a>為作田主。以從彼等眾生田裏，取地分故，<a class="t" id="t0417c27"></a>因即立名，為剎帝利<span class="t-note">（剎帝利者隋言田主）</span>。時，彼眾生悉<a class="t" id="t0417c28"></a>皆歡喜，依誡奉行。彼剎帝利，於眾事中，智<a class="t" id="t0417c29"></a>慧巧妙，處彼眾內，光相最勝，是故稱名，為<a class="t" id="t0418a01"></a>曷囉闍<span class="t-note">（曷羅闍者隋言王也）</span>，大眾立為大平等王，是故名<a class="t" id="t0418a02"></a>為摩訶三摩多<span class="t-note">（摩訶三摩多者隋言大眾平等王也）</span>。諸比丘！其摩<a class="t" id="t0418a03"></a>訶三摩多作王之時，彼諸人輩因始立名，為<a class="t" id="t0418a04"></a>薩多婆<span class="t-note">（薩多婆者隋言眾生）</span>。諸比丘！其摩訶三摩多王有<a class="t" id="t0418a05"></a>息，名乎廬遮<span class="t-note">（隋言意喜）</span>。諸比丘！彼乎廬遮作王<a class="t" id="t0418a06"></a>之時，彼諸人輩稱為何夷摩柯<span class="t-note">（隋言金者）</span>。諸比丘！<a class="t" id="t0418a07"></a>其乎廬遮王有息，名柯梨耶哪<span class="t-note">（隋言正真）</span>。諸比<a class="t" id="t0418a08"></a>丘！其柯梨耶哪作王之時，彼諸人輩稱為帝<a class="t" id="t0418a09"></a>羅闍<span class="t-note">（隋言烏麻生也）</span>。諸比丘！其柯梨耶哪王有息，名<a class="t" id="t0418a10"></a>婆羅柯梨耶哪<span class="t-note">（隋言最正真也）</span>。諸比丘！其婆羅柯<a class="t" id="t0418a11"></a>梨耶哪作王之時，彼諸人輩稱為阿婆囉騫<a class="t" id="t0418a12"></a>咃<span class="t-note">（隋言雲片）</span>。諸比丘！其雲片王有息，名烏逋沙他<a class="t" id="t0418a13"></a><span class="t-note">（隋言齋戒）</span>。諸比丘！其齋戒王在位之時，彼諸人輩<a class="t" id="t0418a14"></a>稱為多羅承伽<span class="t-note">（隋言木脛）</span>。諸比丘！其齋戒王頂上自<a class="t" id="t0418a15"></a>然出一肉胞，生於童子，端正具足，三十二<a class="t" id="t0418a16"></a>相，生已唱言：『摩陀多<span class="t-note">（摩陀多者隋言持戒）</span>。』其頂生王，具大<a class="t" id="t0418a17"></a>神通，甚有威力，統四大洲，自在治化。諸比<a class="t" id="t0418a18"></a>丘！此等六王，壽命無量。諸比丘！其頂生王<a class="t" id="t0418a19"></a>右<span class="gaiji">髀<!--gaiji,髀,1[月＊坒],2&#x43F6;,3--></span>出胞，生一童子，端正具足，三十二相，<a class="t" id="t0418a20"></a>名右<span class="gaiji">髀<!--gaiji,髀,1[月＊坒],2&#x43F6;,3--></span>生，亦有威力，統四大洲；其右<span class="gaiji">髀<!--gaiji,髀,1[月＊坒],2&#x43F6;,3--></span>王，<a class="t" id="t0418a21"></a>左<span class="gaiji">髀<!--gaiji,髀,1[月＊坒],2&#x43F6;,3--></span>出胞，生一童子，亦三十二相，名左<span class="gaiji">髀<!--gaiji,髀,1[月＊坒],2&#x43F6;,3--></span><a class="t" id="t0418a22"></a>生，具威德力，王三大洲；其左<span class="gaiji">髀<!--gaiji,髀,1[月＊坒],2&#x43F6;,3--></span>王，右膝肉<a class="t" id="t0418a23"></a>胞，生一童子，威相如前，王二大洲；其右膝王<a class="t" id="t0418a24"></a>左膝生一童子，威相如前，領一大洲。</p><a class="t" id="t0418a25"></a>
<p><a class="t-linehead" id="t-linehead0418a25"></a>「諸比丘！從此已來，有轉輪王，皆領一洲，汝<a class="t" id="t0418a26"></a>等當知。諸比丘！如是次第，最初眾立大平<a class="t" id="t0418a27"></a>等王、次意喜王、次正真王、次最正真王、次<a class="t" id="t0418a28"></a>受齋戒王、次頂生王、次右<span class="gaiji">髀<!--gaiji,髀,1[月＊坒],2&#x43F6;,3--></span>王、次左<span class="gaiji">髀<!--gaiji,髀,1[月＊坒],2&#x43F6;,3--></span>王、<a class="t" id="t0418a29"></a>次右膝王、次左膝王、次已脫王、次已已脫<a class="t" id="t0418b01"></a>王、次體者王、次體味王、次果報車王、次海<a class="t" id="t0418b02"></a>王、次大海王、次奢俱梨王、次大奢俱梨王、<a class="t" id="t0418b03"></a>次茅草王、次別茅草王、次善賢王、次大善<a class="t" id="t0418b04"></a>賢王、次相愛王、次大相愛王、次叫王、次大<a class="t" id="t0418b05"></a>叫王、次尼梨迦王、次那瞿沙王、次狼王、次<a class="t" id="t0418b06"></a>海分王、次金剛臂王、次牀王、次師子月王、<a class="t" id="t0418b07"></a>次那耶坻王、次別者王、次善福水王、次熱<a class="t" id="t0418b08"></a>惱王、次作光王、次曠野王、次小山王、次山<a class="t" id="t0418b09"></a>者王、次焰者王、次熾焰王。諸比丘！其熾焰<a class="t" id="t0418b10"></a>王，子孫相承，有一百一，並悉在彼逋多羅<a class="t" id="t0418b11"></a>城，治化天下。其最後王，名為降怨，以能降<a class="t" id="t0418b12"></a>伏諸怨敵故，名曰降怨。</p><a class="t" id="t0418b13"></a>
<p><a class="t-linehead" id="t-linehead0418b13"></a>「諸比丘！其降怨王子孫相承，於阿踰闍城中<a class="t" id="t0418b14"></a>治化，有五萬四千王，其最後王，名為難勝。</p><a class="t" id="t0418b15"></a>
<p><a class="t-linehead" id="t-linehead0418b15"></a>「諸比丘！其難勝王子孫相承，於波羅奈城中<a class="t" id="t0418b16"></a>治化，有六萬三千王，彼最後王名難可意。<a class="t" id="t0418b17"></a>諸比丘！其難可意子孫相承，於柯箄囉城<a class="t" id="t0418b18"></a>中治化，有八萬四千王，彼最後王，名為梵<a class="t" id="t0418b19"></a>德。諸比丘！其梵德王子孫相承，於彼白象<a class="t" id="t0418b20"></a>城中治化，有三萬二千王，彼最後王，名為<a class="t" id="t0418b21"></a>象德。諸比丘！其象德王子孫相承，於拘尸<a class="t" id="t0418b22"></a>那城中治化，有三萬二千王，彼最後王，名<a class="t" id="t0418b23"></a>曰藿香。諸比丘！其藿香王子孫相承，於優<a class="t" id="t0418b24"></a>羅奢城中治化，有三萬二千王，其最後王，<a class="t" id="t0418b25"></a>名那伽那嗜。諸比丘！其那嗜王子孫相承，<a class="t" id="t0418b26"></a>於難降伏城中治化，有三萬二千王，彼最後<a class="t" id="t0418b27"></a>王名曰降者。諸比丘！其降者王子孫相承，<a class="t" id="t0418b28"></a>於葛那鳩遮城中治化，有一萬二千王，彼最<a class="t" id="t0418b29"></a>後王，名勝軍。諸比丘！其勝軍王子孫相承，<a class="t" id="t0418c01"></a>於波波城治化天下，有一萬八千王，彼最後<a class="t" id="t0418c02"></a>王，名曰天龍。諸比丘！其天龍王子孫相承，<a class="t" id="t0418c03"></a>於多摩梨奢城中治化，有二萬五千王，彼最<a class="t" id="t0418c04"></a>後王，名曰海天。諸比丘！其海天王子孫相<a class="t" id="t0418c05"></a>承，還於多摩梨奢城中治化，有一萬王，彼<a class="t" id="t0418c06"></a>最後王，還名海天。諸比丘！<span class="corr" title="[後&gt;彼] cf.【麗】">彼</span>海天王子孫<a class="t" id="t0418c07"></a>相承，於檀多富羅城中治化，有一萬八千<a class="t" id="t0418c08"></a>王，彼最後王，名為善意，子孫相承，於王<a class="t" id="t0418c09"></a>舍大城治化，有二萬五千王，彼最後王，名<a class="t" id="t0418c10"></a>善治化。諸比丘！善治化王子孫相承；還於<a class="t" id="t0418c11"></a>波羅奈城中治化，有一千一百王，彼最後王，<a class="t" id="t0418c12"></a>名大帝君。諸比丘！大帝君王子孫相承，於茅<a class="t" id="t0418c13"></a>主大城中治化，有八萬四千王，彼最後王，<a class="t" id="t0418c14"></a>復名海天。諸比丘！其海天王子孫相承，還<a class="t" id="t0418c15"></a>於逋多羅城中治化，有一千五百王，彼最後<a class="t" id="t0418c16"></a>王，名為苦行。諸比丘！其苦行王子孫相承，<a class="t" id="t0418c17"></a>還於茅主大城中治化，有八萬四千王，彼最<a class="t" id="t0418c18"></a>後王，名為地面。諸比丘！其地面王子<span class="corr" title="[寐&gt;孫] cf.【麗】">孫</span>相<a class="t" id="t0418c19"></a>承，還於阿踰闍城中治化，有一千王，彼最<a class="t" id="t0418c20"></a>後王，名為持地。諸比丘！其持地王子孫相<a class="t" id="t0418c21"></a>承，還於波羅奈大城中治化，有八萬王，彼<a class="t" id="t0418c22"></a>最後王，名曰地主。諸比丘！其地主王子孫<a class="t" id="t0418c23"></a>相承，於寐<span class="t-note">（亡毘反）</span>洟<span class="t-note">（湯梨反）</span>羅城中治化，有八萬<a class="t" id="t0418c24"></a>四千王，彼最後王，名曰大天。諸比丘！其大<a class="t" id="t0418c25"></a>天王子孫相承，於彼寐洟羅大城中治化，有<a class="t" id="t0418c26"></a>八萬四千剎帝利王，彼一切王，於彼寐洟羅<a class="t" id="t0418c27"></a>城菴婆羅林中，修行梵行，其最後王，名曰<a class="t" id="t0418c28"></a>尼寐王、次沒王、次堅齊王、次軻呶王、次優<a class="t" id="t0418c29"></a>波王、次呶摩王、次善見王、次月見王、次聞<a class="t" id="t0419a01"></a>軍王、次法軍王、次降伏王、次大降王、次更<a class="t" id="t0419a02"></a>降王、次無憂王、次除憂王、次肩節王、次王<a class="t" id="t0419a03"></a>節王、次摩羅王、次婁那王、次方主王、次塵<a class="t" id="t0419a04"></a>者王、次迦羅王、次難陀王、次鏡面王、次生<a class="t" id="t0419a05"></a>者王、次斛領王、次食飲王、次饒食王、次難<a class="t" id="t0419a06"></a>降王、次難勝王、次安住王、次善住王、次大<a class="t" id="t0419a07"></a>力王、次力德王、次堅行王。諸比丘！其堅行<a class="t" id="t0419a08"></a>王子孫相承；於迦奢<span class="corr" title="[婆&gt;] cf.【麗】"></span>波城中治化，有七萬<a class="t" id="t0419a09"></a>五千王，彼最後王，名菴婆梨沙。諸比丘！其<a class="t" id="t0419a10"></a>梨沙王子，名善立。諸比丘！其善立王子孫<a class="t" id="t0419a11"></a>相承，於波羅大城中治化，有一千一百王，<a class="t" id="t0419a12"></a>彼最後王，名枳梨祁。</p><a class="t" id="t0419a13"></a>
<p><a class="t-linehead" id="t-linehead0419a13"></a>「諸比丘！彼時有迦葉如來、阿羅訶、三藐三佛<a class="t" id="t0419a14"></a>陀，出現世間，菩薩於彼修行梵行，生兜率<a class="t" id="t0419a15"></a>天。枳梨祁王息，名為善生，子孫相承，還於<a class="t" id="t0419a16"></a>逋多羅城中治化；有一百一王，彼最後王，<a class="t" id="t0419a17"></a>名耳。其耳王有二息，一名瞿曇，二名婆羅<a class="t" id="t0419a18"></a>墮闍；彼王一息，名甘蔗種。諸比丘！其甘<a class="t" id="t0419a19"></a>蔗種子孫相承，還於逋多羅城中治化，有一<a class="t" id="t0419a20"></a>百一甘蔗種王，彼最後王，名不善長甘蔗<a class="t" id="t0419a21"></a>種王。諸比丘！不善長王，而生四子，一名優<a class="t" id="t0419a22"></a>牟佉，二名金色，三名似白象，四名足<span class="gaiji">璩<!--gaiji,璩,1[（王＊巨）／木],2&#x249B2;,3--></span>。其<a class="t" id="t0419a23"></a>足<span class="gaiji">璩<!--gaiji,璩,1[（王＊巨）／木],2&#x249B2;,3--></span>息，名曰天城。其子牛城，子孫相承，於<a class="t" id="t0419a24"></a>迦毘羅婆蘇都城中治化，有七萬七千王。彼<a class="t" id="t0419a25"></a>最後王，名廣車王、次別車王、次堅車王、次<a class="t" id="t0419a26"></a>住車王、次十車王、次百車王、次九十車王、<a class="t" id="t0419a27"></a>次雜色車王、次智車王、次廣弓王、次多弓<a class="t" id="t0419a28"></a>王、次兼弓王、次住弓王、次十弓王、次百弓<a class="t" id="t0419a29"></a>王、次九十弓王、次雜色弓王、次智弓王。</p><a class="t" id="t0419b01"></a>
<p><a class="t-linehead" id="t-linehead0419b01"></a>「諸比丘！其智弓王生於二息，一名師子頰，<a class="t" id="t0419b02"></a>二名師子足。其師子頰紹繼王位，生於四子，<a class="t" id="t0419b03"></a>一名淨飯，二名白飯，三名斛飯，四名甘露<a class="t" id="t0419b04"></a>飯。又生一女，名為不死。諸比丘！其淨飯王<a class="t" id="t0419b05"></a>生於二子，一悉達多，二名難陀；白飯二子，<a class="t" id="t0419b06"></a>一名帝沙童，二名難提迦；斛飯二子，一<a class="t" id="t0419b07"></a>阿泥婁駄，二跋提梨迦；甘露飯王亦生二子，<a class="t" id="t0419b08"></a>一阿難陀，二提婆達多。其不死女，唯有一<a class="t" id="t0419b09"></a>子，名世婆羅；菩薩一子，名羅睺羅。</p><a class="t" id="t0419b10"></a>
<p><a class="t-linehead" id="t-linehead0419b10"></a>「諸比丘！如是次第，從於大眾平等王來，子<a class="t" id="t0419b11"></a>孫相承，最勝種族，至羅睺羅童子身上成<a class="t" id="t0419b12"></a>阿羅漢，斷於煩惱，盡生死際，更無復有。諸<a class="t" id="t0419b13"></a>比丘！此因緣故，舊往昔時，有勝剎利，世間<a class="t" id="t0419b14"></a>出生，依於如法，非不如法。諸比丘！有如是<a class="t" id="t0419b15"></a>法，世間剎利，最為勝生。爾時，自餘諸眾生<a class="t" id="t0419b16"></a>輩，如是念言：『世間有為，是病是癰，是其毒<a class="t" id="t0419b17"></a>箭。』熟思惟已，棄捨有為，於空山澤，造作草<a class="t" id="t0419b18"></a>庵，寂靜禪定。有所求須，或日初分，或後分<a class="t" id="t0419b19"></a>中，出於草庵，入村乞食。眾人見已，須者與<a class="t" id="t0419b20"></a>之，復為造作，或有稱言：『此等眾生，最好作<a class="t" id="t0419b21"></a>善，棄捨世間，有流不善諸惡法故，名婆羅<a class="t" id="t0419b22"></a>門。』此因緣故，婆羅門種，世間出生。或有眾<a class="t" id="t0419b23"></a>生，禪定不成，倚著村落，多教呪術，因此得<a class="t" id="t0419b24"></a>名為教者也；以其下來入村舍故，名向聚落；<a class="t" id="t0419b25"></a>復為成就諸欲法故，名成就欲。此因緣故，<a class="t" id="t0419b26"></a>舊往昔時，勝婆羅門，高行種姓，世間出生，<a class="t" id="t0419b27"></a>依於如法，非不如法。復有自餘諸眾生輩，造<a class="t" id="t0419b28"></a>作種種求利技能、工巧藝術諸業之處，以<a class="t" id="t0419b29"></a>此得名為毘舍也。此因緣故，舊往昔時，毘<a class="t" id="t0419c01"></a>舍種姓，現於世間，彼亦如法，非不如法。諸<a class="t" id="t0419c02"></a>比丘！此等三種，世間生已，於後復有第四<a class="t" id="t0419c03"></a>種姓，世間出生。諸比丘！復有一種，各自毀<a class="t" id="t0419c04"></a>呰自家法已，剃除鬚髮，身著袈裟，棄捨世<a class="t" id="t0419c05"></a>間，出家修道，口自唱言：『我作沙門。』彼作是<a class="t" id="t0419c06"></a>稱，即成正願婆羅門也；毘舍亦然。復有一<a class="t" id="t0419c07"></a>種，如前毀呰，亦捨出家，口自稱：『我當作沙<a class="t" id="t0419c08"></a>門。』為彼故，有如是正願。諸比丘！復有一種<a class="t" id="t0419c09"></a>剎利，以身口意行於惡行，以惡行故，身壞<a class="t" id="t0419c10"></a>命終一向受苦；其婆羅門及毘舍等，亦如<a class="t" id="t0419c11"></a>是。復有一種剎利，以身口意行善行故，身<a class="t" id="t0419c12"></a>壞命終一向受樂；婆羅門、毘舍亦然。</p><a class="t" id="t0419c13"></a>
<p><a class="t-linehead" id="t-linehead0419c13"></a>「諸比丘！復有一種剎利，以身口意行二種<a class="t" id="t0419c14"></a>行，身壞命終當受苦樂；婆羅門、毘舍亦爾。<a class="t" id="t0419c15"></a>諸比丘！復有一種剎利，正信出家修習，證於<a class="t" id="t0419c16"></a>三十七助道，能盡諸漏，心解脫、智解脫，現<a class="t" id="t0419c17"></a>見證法，得諸神通，既作證已，口自唱言：『我<a class="t" id="t0419c18"></a>已盡生，梵行已立，所作已辦，更不受有。』其<a class="t" id="t0419c19"></a>婆羅門、毘舍亦爾。諸比丘！此三種姓，於彼<a class="t" id="t0419c20"></a>邊生，能成就明行足，得阿羅漢，名為最勝。<a class="t" id="t0419c21"></a>諸比丘！其梵王娑訶波底，昔於我前說如是<a class="t" id="t0419c22"></a>偈：</p><a class="t" id="t0419c23"></a><blockquote class="gatha">
<p>「『剎利勝生者，　　若出諸種姓，<a class="t" id="t0419c24"></a><br>
　明行足成就，　　彼最勝天人。』</p>
</blockquote><a class="t" id="t0419c25"></a>
<p><a class="t-linehead" id="t-linehead0419c25"></a>「諸比丘！其梵王娑訶波底，彼偈善頌，非為<a class="t" id="t0419c26"></a>不善，我已印可。諸比丘！我多<span class="corr" title="[他&gt;陀] cf.【麗】">陀</span>阿伽度、阿<a class="t" id="t0419c27"></a>羅訶、三藐三佛陀，亦說此義。諸比丘！如是<a class="t" id="t0419c28"></a>次第，我所具說，世間轉成轉壞轉住。諸比<a class="t" id="t0419c29"></a>丘！若有教師，為諸聲聞，所應作處，哀愍利<a class="t" id="t0420a01"></a>益，而行慈悲，我已作訖，汝等須依。諸比<a class="t" id="t0420a02"></a>丘！此等空閑山林樹下、虛房靜室、土窟崖龕，<a class="t" id="t0420a03"></a>或塚墓間，以稻芉等，為草庵住，離於村<a class="t" id="t0420a04"></a>舍聚落居停如是之處。汝等比丘，應修習禪，<a class="t" id="t0420a05"></a>勿墮放逸，致令後悔。此我教示，汝諸比丘。」</p><a class="t" id="t0420a06"></a>
<p><a class="t-linehead" id="t-linehead0420a06"></a>佛說經已，諸比丘等，歡喜奉行。</p><a class="t" id="t0420a07"></a>
<p class="endsutta"><span class="t-juanname">起世因本經卷第十</span></p><a class="t" id="t0420a08"></a><a class="t" id="t0420a09"></a><div class="w">
<p><a class="t-linehead" id="t-linehead0420a09"></a>按中亞出土梵本三葉屬長阿含，阿吒那<a class="t" id="t0420a10"></a>智經眾集經是也。</p><a class="t" id="t0420a11"></a>
<p><a class="t-linehead" id="t-linehead0420a11"></a>1.阿吒那智經一葉 <span class="t-note">（Hoernle Mss. 149 X／6）</span><a class="t" id="t0420a12"></a> D. 32, Āṭānaṭiya sutta 呪經名漢譯今闕，<a class="t" id="t0420a13"></a>開元錄九沙門那提下云，阿吒那智<a class="t" id="t0420a14"></a>經一卷，龍朔三年於慈恩寺譯，見續<a class="t" id="t0420a15"></a>高僧傳。</p><a class="t" id="t0420a16"></a>
<p><a class="t-linehead" id="t-linehead0420a16"></a>善見律十一云，若國王及聚落大檀<a class="t" id="t0420a17"></a>越有病者，遣人至寺，請比丘為說<a class="t" id="t0420a18"></a>呪，比丘為說阿吒那吒經 <span class="t-note">（Āṭānāṭa）</span>。</p><a class="t" id="t0420a19"></a>
<p><a class="t-linehead" id="t-linehead0420a19"></a>十誦律廿四亦舉長阿含經名阿吒那<a class="t" id="t0420a20"></a>吒劍 <span class="t-note">（Āṭānāṭikam）</span>。</p><a class="t" id="t0420a21"></a>
<p><a class="t-linehead" id="t-linehead0420a21"></a>2.眾集經二葉 <span class="t-note">（Hoernle Mss. 149 X／25 及 X／29）</span><a class="t" id="t0420a22"></a> D. 33, Saṅgīti sutta 法數經名 [No. 1（9）]。</p><a class="t" id="t0420a23"></a><a class="t" id="t0420a24"></a>
<p><a class="t-linehead" id="t-linehead0420a24"></a>又按漢譯凡三十經，其中增一 [Ekottara,<a class="t" id="t0420a25"></a> No. 1（11）] 三聚 [Trirāsi, No. 1（12）] 世記<a class="t" id="t0420a26"></a> [Lokaprajñapti, No. 1（30）] 三經巴本全闕，巴<a class="t" id="t0420a27"></a>本凡三十四經，其中四經漢譯全闕，二經<a class="t" id="t0420a28"></a>收于中阿含，今揭其全表。</p><a class="t" id="t0420b01"></a>
<p><a class="t-linehead" id="t-linehead0420b01"></a> 1.Brahmajāla             （21）梵動經</p><a class="t" id="t0420b02"></a>
<p><a class="t-linehead" id="t-linehead0420b02"></a> 2.Sāmaññaphala         （27）沙門果經</p><a class="t" id="t0420b03"></a>
<p><a class="t-linehead" id="t-linehead0420b03"></a> 3.Ambaṭṭha              （20）阿摩晝經</p><a class="t" id="t0420b04"></a>
<p><a class="t-linehead" id="t-linehead0420b04"></a> 4.Soṇadaṇḍa            （22）種德經</p><a class="t" id="t0420b05"></a>
<p><a class="t-linehead" id="t-linehead0420b05"></a> 5.Kūṭadanta             （23）究羅檀頭經</p><a class="t" id="t0420b06"></a>
<p><a class="t-linehead" id="t-linehead0420b06"></a> 6.Mahāli                  闕</p><a class="t" id="t0420b07"></a>
<p><a class="t-linehead" id="t-linehead0420b07"></a> 7.Jāliya                  闕</p><a class="t" id="t0420b08"></a>
<p><a class="t-linehead" id="t-linehead0420b08"></a> 8.Kassapasīhanāda       （25）倮形梵志經</p><a class="t" id="t0420b09"></a>
<p><a class="t-linehead" id="t-linehead0420b09"></a> 9.Poṭṭhapāda           （28）布檀婆樓經</p><a class="t" id="t0420b10"></a>
<p><a class="t-linehead" id="t-linehead0420b10"></a>10.Subha                    闕</p><a class="t" id="t0420b11"></a>
<p><a class="t-linehead" id="t-linehead0420b11"></a>11.Kevaddha                （24）堅固經</p><a class="t" id="t0420b12"></a>
<p><a class="t-linehead" id="t-linehead0420b12"></a>12.Lohicca                 （29）露遮經</p><a class="t" id="t0420b13"></a>
<p><a class="t-linehead" id="t-linehead0420b13"></a>13.Tevijjā                （26）三明經</p><a class="t" id="t0420b14"></a>
<p><a class="t-linehead" id="t-linehead0420b14"></a>14.Mahāpadhāna           （ 1）大本經</p><a class="t" id="t0420b15"></a>
<p><a class="t-linehead" id="t-linehead0420b15"></a>15.Mahānidāna            （13）大緣方便經</p><a class="t" id="t0420b16"></a>
<p><a class="t-linehead" id="t-linehead0420b16"></a>16.Mahāparinibbāna ┐</p><a class="t" id="t0420b17"></a>
<p><a class="t-linehead" id="t-linehead0420b17"></a>                     ├    （ 2）遊行經</p><a class="t" id="t0420b18"></a>
<p><a class="t-linehead" id="t-linehead0420b18"></a>17.Mahāsudassana    ┘</p><a class="t" id="t0420b19"></a>
<p><a class="t-linehead" id="t-linehead0420b19"></a>18.Janavasabha             （ 4）闍尼沙經</p><a class="t" id="t0420b20"></a>
<p><a class="t-linehead" id="t-linehead0420b20"></a>19.Mahāgovinda            （ 3）典尊經</p><a class="t" id="t0420b21"></a>
<p><a class="t-linehead" id="t-linehead0420b21"></a>20.Mahāsamaya             （ 9）大會經</p><a class="t" id="t0420c01"></a>
<p><a class="t-linehead" id="t-linehead0420c01"></a>21.Sakkapaṅha             （14）釋帝桓因問經</p><a class="t" id="t0420c02"></a>
<p><a class="t-linehead" id="t-linehead0420c02"></a>22.Mahāsatipaṭṭhāna        念處經[中阿含 （98）]</p><a class="t" id="t0420c03"></a>
<p><a class="t-linehead" id="t-linehead0420c03"></a>23.Pāyāsi                （ 7）弊宿經</p><a class="t" id="t0420c04"></a>
<p><a class="t-linehead" id="t-linehead0420c04"></a>24.Pāṭika （波梨子）       （15）阿<span class="corr" title="[[少／免]&gt;[少／兔]]"><span class="gaiji">［少／兔］<!--gaiji,,1[少／兔],2&#x3779;,3--></span></span>夷 （Anuppiya） 經</p><a class="t" id="t0420c05"></a>
<p><a class="t-linehead" id="t-linehead0420c05"></a>25.Udumbarika （烏暫婆）     （ 8）散陀那 （Sandhāna） 經</p><a class="t" id="t0420c06"></a>
<p><a class="t-linehead" id="t-linehead0420c06"></a>26.Cakkavatti              （ 6）轉輪聖王修行經</p><a class="t" id="t0420c07"></a>
<p><a class="t-linehead" id="t-linehead0420c07"></a>27.Aggañña               （ 5）小緣經</p><a class="t" id="t0420c08"></a>
<p><a class="t-linehead" id="t-linehead0420c08"></a>28.Sampasādānīya        （18）自歡喜經</p><a class="t" id="t0420c09"></a>
<p><a class="t-linehead" id="t-linehead0420c09"></a>29.Pāsādika              （17）清淨經</p><a class="t" id="t0420c10"></a>
<p><a class="t-linehead" id="t-linehead0420c10"></a>30.Lakkhaṇa                   三十二相經[中阿含 （59）]</p><a class="t" id="t0420c11"></a>
<p><a class="t-linehead" id="t-linehead0420c11"></a>31.Siṅgālaka             （16）善生經</p><a class="t" id="t0420c12"></a>
<p><a class="t-linehead" id="t-linehead0420c12"></a>32.Āṭānāṭiya              闕（阿吒那智經）</p><a class="t" id="t0420c13"></a>
<p><a class="t-linehead" id="t-linehead0420c13"></a>33.Saṅgīti               （ 9）眾集經</p><a class="t" id="t0420c14"></a>
<p><a class="t-linehead" id="t-linehead0420c14"></a>34.Dasuttara               （10）十上經</p><a class="t" id="t0420c15"></a>
<p><a class="t-linehead" id="t-linehead0420c15"></a>（以上　長阿含對照表）</p></div>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Dīrghāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
