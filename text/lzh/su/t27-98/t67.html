<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t67">
<article>
<div class="hgroup mirror"><h1 class="mirror-row"><span class="mirror-left">T67</span>
<span class="mirror-right">弊魔試目連經</span></h1></div>　<a class="t" id="t0867a01"></a><a class="t" id="t0867a02"></a><p class="suttainfo"><span class="t-juanname">弊魔試目連經<span class="t-note">（一名魔嬈亂經）</span></span><br><a class="t" id="t0867a03"></a><a class="t" id="t0867a04"></a>
<span class="t-byline">吳月支國居士支謙譯</span></p><a class="t" id="t0867a05"></a>
<p><a class="t-linehead" id="t-linehead0867a05"></a>聞如是：</p>
<p>一時，佛遊於焚祇國妙華山恐懼聚鹿<a class="t" id="t0867a06"></a>苑中。爾時，賢者大目乾連，夜於冥中經行，<a class="t" id="t0867a07"></a>由於平路經行往返。於時，弊魔往詣佛所，<a class="t" id="t0867a08"></a>自化徹景入目連腹中。賢者大目乾連：「吾<a class="t" id="t0867a09"></a>腹何故而作雷鳴？猶如飢人而負重擔。吾將<a class="t" id="t0867a10"></a>入室正受三昧，觀察其源。」於是目連即入其<a class="t" id="t0867a11"></a>室三昧觀身，即時覩見弊魔作化徹景入其<a class="t" id="t0867a12"></a>腹中，即謂之曰：「弊魔！且出且出！莫嬈如來及<a class="t" id="t0867a13"></a>其弟子，將無長夜獲苦不安墜于惡趣。」</p>
<p><a class="t-linehead" id="t-linehead0867a13"></a>魔心<a class="t" id="t0867a14"></a>念言：「今此沙門，未會見我亦不知我，橫造妄<a class="t" id="t0867a15"></a>語：『弊魔！且出且出！勿嬈如來及其弟子，將無<a class="t" id="t0867a16"></a>長夜獲苦不安。』正使其師大聖世尊，尚不知<a class="t" id="t0867a17"></a>吾，況其弟子？」</p>
<p><a class="t-linehead" id="t-linehead0867a17"></a>目連報曰：「吾復知復知卿今<a class="t" id="t0867a18"></a>心所念：『其師大聖尚不能知，況其弟子，知吾<a class="t" id="t0867a19"></a>所在耶？』」魔即恐懼：「今此沙門已覺我矣！」即化<a class="t" id="t0867a20"></a>徹身出住其前。</p>
<p><a class="t-linehead" id="t-linehead0867a20"></a>目連告魔：「乃往過去久遠之<a class="t" id="t0867a21"></a>世，拘樓秦佛時，我曾為魔，號曰瞋恨。吾有一<a class="t" id="t0867a22"></a>姉，名曰黤黑，爾時汝為作子，以是知之，是吾<a class="t" id="t0867a23"></a>姉子。爾時有佛出于世間，號拘樓秦如來、至<a class="t" id="t0867a24"></a>真、等正覺，有二弟子，一曰洪音，二曰知想，最<a class="t" id="t0867a25"></a>尊第一仁賢難及。何故賢者名曰洪音？住於<a class="t" id="t0867a26"></a>梵天謦揚大聲，聞于三千大千世界。何故<a class="t" id="t0867a27"></a>賢者名知想？若處閑居，坐於樹下、曠野山中，<a class="t" id="t0867a28"></a>如其色像三昧正受。牧羊牧牛、擔薪負草、田<a class="t" id="t0867a29"></a>居行人，見之如此，各相謂言：『於此命過，吾等<a class="t" id="t0867b01"></a>各各<span class="corr" title="[輩&gt;輦] cf.【麗】">輦</span>薪負草，共蛇維之。』如其所言，即共<a class="t" id="t0867b02"></a>蛇維。知想比丘從三昧起，奮迅衣服去其埃<a class="t" id="t0867b03"></a>灰，更整法服，持鉢入城國邑聚落而行分衛。<a class="t" id="t0867b04"></a>牧牛羊者負薪草人，<span class="corr" title="[必&gt;心] cf.【麗】">心</span>懷驚愕各各相謂：『吾<a class="t" id="t0867b05"></a>在曠野閑居，見此比丘，坐於樹下而不喘息，<a class="t" id="t0867b06"></a>謂之命過，共積薪草而蛇維之。』今者知想，<a class="t" id="t0867b07"></a>以是之故曰想識。</p>
<p><a class="t-linehead" id="t-linehead0867b07"></a>「於是瞋恚魔心自念言：『此<a class="t" id="t0867b08"></a>輩沙門自謂持戒，寂然默聲思惟而行，譬如<a class="t" id="t0867b09"></a>狗猫思欲捕鼠，靜然不動鼠出即搏，沙門禪<a class="t" id="t0867b10"></a>思亦復如是。譬如鶬鶴而欲捕魚，默靜聲潛<a class="t" id="t0867b11"></a>思魚出則吞，諸沙門等亦復如是，潛思惟念<a class="t" id="t0867b12"></a>專有所求。譬如大驢晝負重駄至夜疲極，飢<a class="t" id="t0867b13"></a>渴潛思欲得食飲，諸沙門等亦復如是。』</p><a class="t" id="t0867b14"></a>
<p><a class="t-linehead" id="t-linehead0867b14"></a>「時，魔心念：『我寧可化於此國土長者梵志，取<a class="t" id="t0867b15"></a>諸持戒沙門道人，撾捶罵詈、裂衣破鉢破頭。<a class="t" id="t0867b16"></a><span class="corr" title="[今&gt;令]">令</span>起瞋恚，吾因是緣得其方便。』尋如所念，即<a class="t" id="t0867b17"></a>化國中長者梵志，取諸沙門持戒奉法，撾捶<a class="t" id="t0867b18"></a>罵詈、壞鉢破頭、裂其被服。此諸沙門，如猫捕<a class="t" id="t0867b19"></a>鼠如鶴吞魚，譬如鵄梟於樹間捕鼠，諸沙門<a class="t" id="t0867b20"></a>坐禪亦復如是，如驢飢疲。時諸比丘，皆被毀<a class="t" id="t0867b21"></a>辱低頭直行，至拘樓秦佛所。佛為四輩天龍<a class="t" id="t0867b22"></a>鬼神廣說經道，見諸比丘被毀辱來，告諸比<a class="t" id="t0867b23"></a>丘：『比丘！今瞋恨魔化諸國中長者梵志，取<a class="t" id="t0867b24"></a>諸持戒奉法沙門，撾捶罵詈、破頭壞鉢、裂其<a class="t" id="t0867b25"></a>衣服，令心變恨起瞋恚意，吾以是緣得其方<a class="t" id="t0867b26"></a>便使道不成。爾等於此，當行四等：慈、悲、喜、護，<a class="t" id="t0867b27"></a>不懷怨結，無瞋恨心，廣大難限普安無邊等<a class="t" id="t0867b28"></a>于十方，雖求汝便終不能得。』比丘受教，所在<a class="t" id="t0867b29"></a>閑居曠野一心禪思，行四等心意無增減。時瞋<a class="t" id="t0867c01"></a>恚魔，雖求持戒奉法沙門之便，永不能得。</p>
<p><a class="t-linehead" id="t-linehead0867c01"></a>「爾<a class="t" id="t0867c02"></a>時長者梵志從受魔教，毀辱持戒奉法沙門，<a class="t" id="t0867c03"></a>壽終之後皆歸惡趣，勤苦瘦惱考掠之處。在<a class="t" id="t0867c04"></a>地獄中受其化身，譬如大樹，其廣大如大曠<a class="t" id="t0867c05"></a>野，在燒鐵地裸形<span class="corr" title="[目&gt;自] cf.【麗】">自</span>投，各自謂言：『吾等薄祐<a class="t" id="t0867c06"></a>殃暴弊惡，乃取持戒奉法沙門毀辱罵詈，吾<a class="t" id="t0867c07"></a>等於此歸命呼嗟，不能得見持戒奉法沙門，<a class="t" id="t0867c08"></a>欲求其便因緣相見，已自造此自獲其殃，坐<a class="t" id="t0867c09"></a>隨魔教不能護身。』</p><a class="t" id="t0867c10"></a>
<p><a class="t-linehead" id="t-linehead0867c10"></a>「爾時，瞋恚魔心自念言：『因是方便，求諸沙門<a class="t" id="t0867c11"></a>持戒人便，永不能得；必當變行，化諸長者梵<a class="t" id="t0867c12"></a>志，供養奉侍持戒沙門，衣被飯食床臥醫藥，<a class="t" id="t0867c13"></a>使貪供養，因是之緣吾得其便。』尋如其計，即<a class="t" id="t0867c14"></a>化國中長者梵志，所在行路四徼道中，若在<a class="t" id="t0867c15"></a>街曲，見諸持戒沙門道人，布髮著地令行其<a class="t" id="t0867c16"></a>上，皆口稱曰：『持戒沙門，修身勤行，難值難遇，<a class="t" id="t0867c17"></a>唯蹈吾髮，使我長夜得福無量。』持擎衣服，往<a class="t" id="t0867c18"></a>造其所，稽首長跪：『願見愍傷，受此衣服。』笥<a class="t" id="t0867c19"></a>籢盛食，詣就精舍，若街巷里頭供奉上供養：<a class="t" id="t0867c20"></a>『持戒沙門難值難遇，願受此供，使我長夜得<a class="t" id="t0867c21"></a>福無量。』抱之擎之，若負擔之輿之，歸於其舍，<a class="t" id="t0867c22"></a>坐著好床，出諸飯食衣服袈裟金銀七寶，而<a class="t" id="t0867c23"></a>著其前，長跪白曰：『持戒沙門難值難見，願受<a class="t" id="t0867c24"></a>此供，唯見愍傷，恣意所欲，使我長夜得福無<a class="t" id="t0867c25"></a>量。』</p>
<p><a class="t-linehead" id="t-linehead0867c25"></a>「時拘樓秦佛為諸四輩諸天龍神，見諸持<a class="t" id="t0867c26"></a>戒沙門道士，為諸長者梵志所見供養敬事<a class="t" id="t0867c27"></a>無量。告諸比丘：『今瞋恚魔！化諸長者梵志，使<a class="t" id="t0867c28"></a>供養持戒沙門道士，衣被飯食床臥醫藥，恣<a class="t" id="t0867c29"></a>意所欲使著供養，吾因是緣得其方便，壞其<a class="t" id="t0868a01"></a>善心使道不成。汝等所由閑居巖處曠野，<a class="t" id="t0868a02"></a>念諸萬物所在無常，雖著衣食莫以貪樂，苦<a class="t" id="t0868a03"></a>空非身，魔雖求便終不能得。』諸比丘即受拘<a class="t" id="t0868a04"></a>樓秦如來、至真、等正覺教，行之如法，魔雖求<a class="t" id="t0868a05"></a>便永不能得。</p>
<p><a class="t-linehead" id="t-linehead0868a05"></a>「魔所教化長者梵志，使令供養<a class="t" id="t0868a06"></a>持戒沙門，由此之德皆生天上。生天上已，各<a class="t" id="t0868a07"></a>心念言：『吾等供養奉法沙門持戒清淨，自獲<a class="t" id="t0868a08"></a>是福，不由他人，非天所與。』</p><a class="t" id="t0868a09"></a>
<p><a class="t-linehead" id="t-linehead0868a09"></a>「爾時，拘樓秦佛如來、至真、等正覺，飯食之後<a class="t" id="t0868a10"></a>以日昳時，與大弟子洪音俱行遊於郡縣。於<a class="t" id="t0868a11"></a>時，弊魔化作大人為勇猛士，手執大棒住于<a class="t" id="t0868a12"></a>道側，竊舉大棒擊洪音頭，破頭灑血其血流<a class="t" id="t0868a13"></a>離，爾時辟<span class="gaiji">［雨／對］<!--gaiji,,1[雨／對],2&#x4A34;,3--></span>在世尊後，如影隨形默聲無言。<a class="t" id="t0868a14"></a>時拘樓秦如來無極大聖，還顧歎息，口演此<a class="t" id="t0868a15"></a>言：『今瞋恚魔！不知節限所造大過。』時瞋恚魔，<a class="t" id="t0868a16"></a>即以此身墮沒地獄，宛轉地獄，如魚蝌蚪出<a class="t" id="t0868a17"></a>水在於陸地，譬如生剝牛皮，宛轉在地痛不<a class="t" id="t0868a18"></a>可言。時魔波旬，在於地獄宛轉毒痛，又過於<a class="t" id="t0868a19"></a>此億千萬倍，譬若如人，身得狂病走不安處。</p><a class="t" id="t0868a20"></a>
<p><a class="t-linehead" id="t-linehead0868a20"></a>「時魔波旬，墮大地獄苦痛無量，時泥梨傍往<a class="t" id="t0868a21"></a>語之言：『子欲知之，若有一籌，一鳥飛現，知過<a class="t" id="t0868a22"></a>十千萬歲，如是之比亦復難限。弊魔！吾在地<a class="t" id="t0868a23"></a>獄壽數如是，然後乃從大地獄出，更復遭厄<a class="t" id="t0868a24"></a>二萬餘歲。』爾時，弊魔甚大愁毒。」</p>
<p><a class="t-linehead" id="t-linehead0868a24"></a>佛為目連說<a class="t" id="t0868a25"></a>此偈言：</p><a class="t" id="t0868a26"></a><blockquote class="gatha">
<p>「瞋魔所受罪，　　其地獄何類？<a class="t" id="t0868a27"></a><br>
拘樓秦佛時，　　化眾及弟子。<a class="t" id="t0868a28"></a><br>
所可受患惱，　　一切見考治。<a class="t" id="t0868a29"></a><br>
火然自燒身，　　其<span class="gaiji">［火＊僉］<!--gaiji,,1[火＊僉],2&#x3DFF;,3--></span>面繞形，<a class="t" id="t0868b01"></a><br>
其地獄如斯，　　瞋恚魔所在。<a class="t" id="t0868b02"></a><br>
拘樓秦佛時，　　洪音大弟子，<a class="t" id="t0868b03"></a><br>
假使在佛前，　　及觀比丘眾，<a class="t" id="t0868b04"></a><br>
因由緣受罪，　　斯須得動擾。<a class="t" id="t0868b05"></a><br>
設有喜評相，　　比丘佛弟子，<a class="t" id="t0868b06"></a><br>
必當獲此殃，　　趣於極苦患。<a class="t" id="t0868b07"></a><br>
如人投深淵，　　捨於天宮殿，<a class="t" id="t0868b08"></a><br>
不在玉女間，　　棄於天上樂。<a class="t" id="t0868b09"></a><br>
其有曉了此，　　比丘佛弟子，<a class="t" id="t0868b10"></a><br>
自興從已出，　　危害墮苦患。<a class="t" id="t0868b11"></a><br>
魔當知吾身，　　倚於解脫門，<a class="t" id="t0868b12"></a><br>
不天處天人，　　忉利名聞天。<a class="t" id="t0868b13"></a><br>
假使分別此，　　比丘佛弟子，<a class="t" id="t0868b14"></a><br>
自身犯非法，　　因此歸惡趣。<a class="t" id="t0868b15"></a><br>
其以一足指，　　動搖最勝宮，<a class="t" id="t0868b16"></a><br>
所處神足力，　　目連大感應。<a class="t" id="t0868b17"></a><br>
其有曉了此，　　比丘佛弟子，<a class="t" id="t0868b18"></a><br>
身自為興立，　　安能墮惡趣。<a class="t" id="t0868b19"></a><br>
設端正有百，　　微妙好玉女，<a class="t" id="t0868b20"></a><br>
見比丘禪思，　　彼不住園觀。<a class="t" id="t0868b21"></a><br>
假使分別此，　　比丘佛弟子，<a class="t" id="t0868b22"></a><br>
比丘自造行，　　或能歸惡趣。<a class="t" id="t0868b23"></a><br>
假使等和同，　　詣帝釋問事，<a class="t" id="t0868b24"></a><br>
天帝為解不？　　何因獲解脫？<a class="t" id="t0868b25"></a><br>
釋應時發遣，　　隨其所問答，<a class="t" id="t0868b26"></a><br>
若自無所著，　　然後得解脫。<a class="t" id="t0868b27"></a><br>
假使曉了此，　　比丘佛弟子，<a class="t" id="t0868b28"></a><br>
隨己所作行，　　自到歸惡趣。<a class="t" id="t0868b29"></a><br>
或有至梵天，　　難問梵天王，<a class="t" id="t0868c01"></a><br>
何因致是處，　　得立于梵天？<a class="t" id="t0868c02"></a><br>
梵天即答曰，　　隨問而發遣，<a class="t" id="t0868c03"></a><br>
今吾所立處，　　未曾懷邪見。<a class="t" id="t0868c04"></a><br>
從梵天普見，　　光明有退轉，<a class="t" id="t0868c05"></a><br>
吾今當何說，　　我身長存乎？<a class="t" id="t0868c06"></a><br>
假使曉了<span class="corr" title="[比&gt;此] cf.【麗】">此</span>，　　比丘佛弟子，<a class="t" id="t0868c07"></a><br>
身自犯非法，　　自然歸勤苦。<a class="t" id="t0868c08"></a><br>
其火無想念，　　我當燒愚癡，<a class="t" id="t0868c09"></a><br>
愚騃自興火，　　還自危燒身。<a class="t" id="t0868c10"></a><br>
波旬當解此，　　用意向如來，<a class="t" id="t0868c11"></a><br>
還自危其身，　　如火燒癡人。<a class="t" id="t0868c12"></a><br>
人憙為眾惡，　　長夜為己身，<a class="t" id="t0868c13"></a><br>
命來不自覺，　　無得嬈比丘。<a class="t" id="t0868c14"></a><br>
魔慎莫試佛，　　無嬈諸弟子，<a class="t" id="t0868c15"></a><br>
長夜不安隱，　　必當歸惡趣。」<a class="t" id="t0868c16"></a><br>
於時魔降伏，　　坐恐比丘故，<a class="t" id="t0868c17"></a><br>
彼聞此憂愁，　　應時忽不現。</p>
</blockquote><a class="t" id="t0868c18"></a>
<p><a class="t-linehead" id="t-linehead0868c18"></a>佛說如是，諸天龍神莫不歡喜。</p><a class="t" id="t0868c19"></a>
<p class="endsutta"><span class="t-juanname">弊魔試目連經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p></aside>
</section></div></body></html>
