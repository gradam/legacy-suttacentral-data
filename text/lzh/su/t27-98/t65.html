<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t65">
<article>
<div class="hgroup mirror"><h1 class="mirror-row"><span class="mirror-left">T65</span>
<span class="mirror-right">佛說伏婬經</span></h1></div>　<a class="t" id="t0863b07"></a><a class="t" id="t0863b08"></a><a class="t" id="t0863b09"></a><a class="t" id="t0863b10"></a><p class="suttainfo"><span class="t-juanname">佛說伏婬經</span><br><a class="t" id="t0863b11"></a><a class="t" id="t0863b12"></a>
<span class="t-byline">西晉沙門法炬譯</span></p><a class="t" id="t0863b13"></a>
<p><a class="t-linehead" id="t-linehead0863b13"></a>聞如是：</p>
<p>一時，婆加婆在舍衛城祇樹給孤獨<a class="t" id="t0863b14"></a>園。彼時，居士阿那邠祁至世尊所，到已禮世<a class="t" id="t0863b15"></a>尊足，却住一面。阿那邠祁居士却住一面已，<a class="t" id="t0863b16"></a>白世尊曰：「唯，世尊！世間有幾伏婬而可知者？」</p><a class="t" id="t0863b17"></a>
<p><a class="t-linehead" id="t-linehead0863b17"></a>「汝居士！世間有十伏婬。云何為十？此居士，或<a class="t" id="t0863b18"></a>一伏婬，非法行婬干彼，非法求婬干<span class="t-note">（無所方便為苦）</span>已，<a class="t" id="t0863b19"></a>亦不自安身，亦不安父母及妻子、客使奴婢、<a class="t" id="t0863b20"></a>沙門婆羅門，不有益事，為善得善得生天上。<a class="t" id="t0863b21"></a>如是，居士！是一伏婬。</p>
<p><a class="t-linehead" id="t-linehead0863b21"></a>「復次，居士，或一伏婬，非<a class="t" id="t0863b22"></a>法求婬干彼，非法求婬干已，自安身、父母妻<a class="t" id="t0863b23"></a>子、客使奴婢，而不施沙門婆羅門，為善得善<a class="t" id="t0863b24"></a>身生善處。如是，居士！是一伏婬。</p>
<p><a class="t-linehead" id="t-linehead0863b24"></a>「復次，居士！或<a class="t" id="t0863b25"></a>一伏婬，非法求干彼，非法求干已，自安隱身、<a class="t" id="t0863b26"></a>父母妻子、客使奴婢，能施沙門婆羅門，為善<a class="t" id="t0863b27"></a>得善身生善處。如是，居士！是一伏婬。</p>
<p><a class="t-linehead" id="t-linehead0863b27"></a>「復次，<a class="t" id="t0863b28"></a>居士！或一伏婬，如法求財，彼如法求財已，不<a class="t" id="t0863b29"></a>自安樂身，不為父母、不為妻子、不為奴婢，亦<a class="t" id="t0863c01"></a>不施沙門婆羅門，為善得善身生善處。如是，<a class="t" id="t0863c02"></a>居士，是一伏婬。</p>
<p><a class="t-linehead" id="t-linehead0863c02"></a>「復次，居士！或一伏婬，如法<a class="t" id="t0863c03"></a>求財，彼如法求財已，而自安樂身，及父母妻<a class="t" id="t0863c04"></a>子奴婢，不施與沙門婆羅門，為善得善身生<a class="t" id="t0863c05"></a>善處。如是，居士！是一伏婬。</p>
<p><a class="t-linehead" id="t-linehead0863c05"></a>「復次，居士！或一伏<a class="t" id="t0863c06"></a>婬，如法求財，彼如法求財已，而自安樂身，及<a class="t" id="t0863c07"></a>父母妻子奴婢，施與沙門婆羅門，為善得善<a class="t" id="t0863c08"></a>身生善處。如是，居士！是一伏婬。</p>
<p><a class="t-linehead" id="t-linehead0863c08"></a>「復次，居士！或<a class="t" id="t0863c09"></a>一伏婬，如法求財不干彼，如法求財不干已，<a class="t" id="t0863c10"></a>亦不自安樂身，亦不為父母妻子奴婢，亦不<a class="t" id="t0863c11"></a>施與沙門婆羅門，為善得善身生善處。如是，<a class="t" id="t0863c12"></a>居士！是一伏婬。</p>
<p><a class="t-linehead" id="t-linehead0863c12"></a>「復次，居士！或一伏婬，如法求<a class="t" id="t0863c13"></a>財不干彼，如法求財不干已，自得安樂身及<a class="t" id="t0863c14"></a>父母妻子奴婢，不施與沙門婆羅門，為善得<a class="t" id="t0863c15"></a>善身生善處。如是，居士！是一伏婬。</p>
<p><a class="t-linehead" id="t-linehead0863c15"></a>「復次，居士！<a class="t" id="t0863c16"></a>或一伏婬，如法求財不干彼，如法求財不干<a class="t" id="t0863c17"></a>已，自得安樂身，及父母妻子奴婢，施與沙門<a class="t" id="t0863c18"></a>婆羅門，為善得善身生善處。彼得錢財，於中<a class="t" id="t0863c19"></a>染著、極染著，不見禍變，亦不知棄，而貪食之。<a class="t" id="t0863c20"></a>如是，居士！是一伏婬。</p>
<p><a class="t-linehead" id="t-linehead0863c20"></a>「復次，居士！或一伏婬，如法<a class="t" id="t0863c21"></a>求錢財不干彼，如法求錢財不干已，自得安<a class="t" id="t0863c22"></a>隱身，及父母妻子奴婢，施與沙門婆羅門，為<a class="t" id="t0863c23"></a>善得善身生善處。彼得錢財，亦不染亦不著，<a class="t" id="t0863c24"></a>亦不於中樂，亦不於中住，亦知是禍變，亦能<a class="t" id="t0863c25"></a>棄捨而食之。如是，居士！是一伏婬。</p>
<p><a class="t-linehead" id="t-linehead0863c25"></a>「此居士！彼<a class="t" id="t0863c26"></a>或一伏婬，非法求錢財干彼，非法求錢財干<a class="t" id="t0863c27"></a>已，亦不自安隱身，亦不安隱父母、妻子奴婢，<a class="t" id="t0863c28"></a>亦不施與沙門婆羅門，為善得善身生善處。<a class="t" id="t0863c29"></a>是為，居士！如是伏婬。伏婬我說此弊惡。</p>
<p><a class="t-linehead" id="t-linehead0863c29"></a>「此居<a class="t" id="t0864a01"></a>士！或一伏婬，非法求錢財干彼，非法求錢財<a class="t" id="t0864a02"></a>干已，自安隱身，及父母妻子奴婢，不施與沙<a class="t" id="t0864a03"></a>門婆羅門，為善得善身生善處。此居士！此伏<a class="t" id="t0864a04"></a>婬此，伏婬此小勝小勝。</p>
<p><a class="t-linehead" id="t-linehead0864a04"></a>「此居士！彼或一伏婬，<a class="t" id="t0864a05"></a>如法求錢財不干彼，如法求錢財不干已，自<a class="t" id="t0864a06"></a>得安樂身，及父母妻子奴婢，施與沙門婆羅<a class="t" id="t0864a07"></a>門，為善得善身生善處。彼得錢財，不染不著、<a class="t" id="t0864a08"></a>不持不樂，知是禍變、棄捨離而食之。如是。居<a class="t" id="t0864a09"></a>士！食婬最勝最妙、最上最好、無上勝。猶若，居<a class="t" id="t0864a10"></a>士！有牛乳，因乳有酪，因酪有醍醐，因醍醐有<a class="t" id="t0864a11"></a>酥，因酥有酪酥，此是最勝最妙無上說。<a class="t" id="t0864a12"></a>如是，居士！此諸伏婬如是伏婬，最勝最妙、極妙<a class="t" id="t0864a13"></a>最上、無上無上。說頌偈曰：</p><a class="t" id="t0864a14"></a><blockquote class="gatha">
<p>「非法聚錢財，　　如法如法施；<a class="t" id="t0864a15"></a><br>
不施不食之，　　亦不施為福，<a class="t" id="t0864a16"></a><br>
二俱為慳濁，　　惡行食此婬。<a class="t" id="t0864a17"></a><br>
如法求錢財，　　欲以施為福，<a class="t" id="t0864a18"></a><br>
亦施及食之，　　亦能作福德，<a class="t" id="t0864a19"></a><br>
二俱不慳濁，　　皆有此伏婬。<a class="t" id="t0864a20"></a><br>
有能行智慧，　　伏婬隨所行，<a class="t" id="t0864a21"></a><br>
知變有知足，　　知足而食之。<a class="t" id="t0864a22"></a><br>
有能行智慧，　　最妙能伏婬。」</p>
</blockquote><a class="t" id="t0864a23"></a>
<p><a class="t-linehead" id="t-linehead0864a23"></a>佛如是說，居士阿那邠祁聞世尊所說，歡喜<a class="t" id="t0864a24"></a>而樂。</p><a class="t" id="t0864a25"></a>
<p class="endsutta"><span class="t-juanname">佛說伏婬經</span></p>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p></aside>
</section></div></body></html>
