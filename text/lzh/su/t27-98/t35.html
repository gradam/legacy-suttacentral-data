<!doctype html><html><head><meta charset="utf8"><title></title></head><body><div id="text" lang="lzh">
<section class="sutta" id="t35">
<article>
<div class="hgroup mirror"><h1 class="mirror-row"><span class="mirror-left">T35</span>
<span class="mirror-right">佛說海八德經</span></h1></div>　<a class="t" id="t0819a01"></a><a class="t" id="t0819a02"></a><a class="t" id="t0819a03"></a><p class="suttainfo"><span class="t-juanname">佛說海八德經</span><br><a class="t" id="t0819a04"></a><a class="t" id="t0819a05"></a>
<span class="t-byline">後秦龜茲國三藏鳩摩羅<span class="corr" title="[伏&gt;什]">什</span>譯</span></p><a class="t" id="t0819a06"></a>
<p><a class="t-linehead" id="t-linehead0819a06"></a>聞如是：</p>
<p>一時，佛遊無勝國。時在河邊，常以十<a class="t" id="t0819a07"></a>五日，為諸沙門說戒經。佛坐寂寞，久而無<a class="t" id="t0819a08"></a>言。阿難整服，長跪白曰：「沙門坐定，樂聞清<a class="t" id="t0819a09"></a>法。」世尊默然。阿難三起白：「夜已半，可說戒<a class="t" id="t0819a10"></a>經。」世尊乃曰：「諸沙門中，有穢濁者，心邪行違<a class="t" id="t0819a11"></a>言與法，乖沙門之戒。威神致重，非彼下賤所<a class="t" id="t0819a12"></a>能執行，清濁相違，故吾不說。」</p>
<p><a class="t-linehead" id="t-linehead0819a12"></a>尊德目連，一心<a class="t" id="t0819a13"></a>入定，道眼淨觀，具見彼心有可棄之行矣。目<a class="t" id="t0819a14"></a>連即與謂之曰：「起！非爾俗夫所應坐處也。」彼<a class="t" id="t0819a15"></a>不肯起，牽臂使出曰：「爾無至德，心懷六邪，何<a class="t" id="t0819a16"></a>敢以臭溷之體，坐天香之座？爾是棄人，非<a class="t" id="t0819a17"></a>沙門矣。」目連即還就清淨座。</p>
<p><a class="t-linehead" id="t-linehead0819a17"></a>佛告目連：「子何<a class="t" id="t0819a18"></a>一愚，好喻不出，牽臂乃去。」佛告沙門：「靖聽吾<a class="t" id="t0819a19"></a>言。」諸沙門曰：「唯然受教。」</p>
<p><a class="t-linehead" id="t-linehead0819a19"></a>「觀彼巨海，有八美<a class="t" id="t0819a20"></a>德。其廣即汪洋無涯，其深則有不測之底，稍<a class="t" id="t0819a21"></a>入稍深，無前所礙，斯一德也。海潮不過期先<a class="t" id="t0819a22"></a>際，斯二德也。海含眾寶，靡所不包，死屍臭<a class="t" id="t0819a23"></a>朽，海不容焉，神風吹漂上岸之邊，斯三德也。<a class="t" id="t0819a24"></a>海懷眾珍，黃金白銀、瑠璃水精、珊瑚龍玫、<a class="t" id="t0819a25"></a>明月神珠，千奇萬異，無求不得，斯四德也。普<a class="t" id="t0819a26"></a>天之下，有五大河，流行注海，西流者名恒；南<a class="t" id="t0819a27"></a>流者名邪云；東流者兩河：一名沙陸，一名阿<a class="t" id="t0819a28"></a>夷越；北流名墨。五河流邁，俱入于海，皆去舊<a class="t" id="t0819a29"></a>名，合為海，斯五德也。五河萬流，淋雨終時，<a class="t" id="t0819b01"></a>立天地來，雨落河注，海水如故，盖無增減，<a class="t" id="t0819b02"></a>斯六德也。海有眾魚，巨軀巍巍，第一魚身，長<a class="t" id="t0819b03"></a>四千里，第二魚身，長八千里，第三魚身，長萬<a class="t" id="t0819b04"></a>二千里，第四魚身，長萬六千里，第五魚身，長<a class="t" id="t0819b05"></a>二萬里，第六魚身，長二萬四千里，第七魚身，<a class="t" id="t0819b06"></a>長二萬八千里，斯七德也。海水通鹹，邊中如<a class="t" id="t0819b07"></a>一，斯八德也。以斯之故，質亮神龍欣心樂之。</p><a class="t" id="t0819b08"></a>
<p><a class="t-linehead" id="t-linehead0819b08"></a>「吾經妙典，亦有景德，讀之無盡，其義日深，梵<a class="t" id="t0819b09"></a>魔帝釋，無能測度，猶海廣遠，甚深難測。以斯<a class="t" id="t0819b10"></a>之故，諸沙門樂之，斯一德矣。吾諸弟子，更相<a class="t" id="t0819b11"></a>檢率，誦經坐禪，禮儀景式，不失其時也，猶海<a class="t" id="t0819b12"></a>之潮不過期先際，斯二德也。吾法清潔，志在<a class="t" id="t0819b13"></a>憺怕，衣食供已，不畜微餘；若有沙門，志趣穢<a class="t" id="t0819b14"></a>濁，以法彈遣，不得處廟，猶海弘裕不容臭屍，<a class="t" id="t0819b15"></a>斯三德也。吾道眾經，其義備悉，沙門潛思，<a class="t" id="t0819b16"></a>練去心垢，貪婬恚嫉，愚癡眾穢，猶若磨鏡<a class="t" id="t0819b17"></a>瑩垢盡之，又蕩微曀照無不覩。一坐自思，<a class="t" id="t0819b18"></a>存惟往古生死之源，得無不知；二惟天地萬<a class="t" id="t0819b19"></a>物若幻，夫有合會，必當別離；三常慈心，<a class="t" id="t0819b20"></a>愍世愚惑，作行顛倒，不自知誤；四自精思，既<a class="t" id="t0819b21"></a>知往古，又照未然，眾生魂神，所當趣向。吾向<a class="t" id="t0819b22"></a>道以心淨為珍寶，沙門去穢，得淨行者，其心<a class="t" id="t0819b23"></a>喜之，猶彼質亮樂海眾寶，斯四德矣。吾道弘<a class="t" id="t0819b24"></a>大，合眾為一，帝王種、梵志種、君子種、下賤種，<a class="t" id="t0819b25"></a>來作沙門者，皆棄本姓，以道相親，明愚相進，<a class="t" id="t0819b26"></a>意如兄弟，猶彼眾流合名曰海，以斯之故，沙<a class="t" id="t0819b27"></a>門樂之，斯六德矣。吾道微妙，經典淵奧，上<a class="t" id="t0819b28"></a>士得之，一號溝港、二號頻來、三號不還、四號<a class="t" id="t0819b29"></a>應真。應真之道，其心清淨，猶天明珠，垢藏<a class="t" id="t0819c01"></a>之德，分身散體，存亡自由，住壽無極，亦不老<a class="t" id="t0819c02"></a>病，猶彼巨海，有神龍魚，以斯之故，沙門樂<a class="t" id="t0819c03"></a>之。吾之經籍，義美甘露，仙聖所不聞，梵釋所<a class="t" id="t0819c04"></a>希覩，往古來今，無物不記，邊中皆正，猶海通<a class="t" id="t0819c05"></a>鹹，亦以斯故，沙門樂之。夫見吾經者，意皆<a class="t" id="t0819c06"></a>趣無為矣。海有八德，吾經亦然。」</p>
<p><a class="t-linehead" id="t-linehead0819c06"></a>阿難又起，稽<a class="t" id="t0819c07"></a>首白曰：「東旦欲明，願說重戒。」</p>
<p><a class="t-linehead" id="t-linehead0819c07"></a>世尊曰：「自今之<a class="t" id="t0819c08"></a>後，吾不復說重戒之經。戒之不從，恐彼神<a class="t" id="t0819c09"></a>雷威怒加之也，吾以斯故，不說戒經。自今以<a class="t" id="t0819c10"></a>往，更相檢率，以十五日，會說戒經。」</p>
<p><a class="t-linehead" id="t-linehead0819c10"></a>諸比丘<a class="t" id="t0819c11"></a>起，為佛作禮。</p><a class="t" id="t0819c12"></a>
<p class="endsutta"><span class="t-juanname">佛說海八德經</span></p><a class="t" id="t0819c13"></a><div class="w"><div>
<p><a class="t-linehead" id="t-linehead0819c13"></a>按此經文，決非羅什之譯，似是後漢之<a class="t" id="t0819c14"></a>經。疑此是彼竺法蘭<span class="corr" title="[&gt;譯] cf.【麗】">譯</span>，為失本者，藏中錯<a class="t" id="t0819c15"></a>為羅什譯耳。</p></div></div>
</article>
<aside id="metaarea"><p>This is an independent sūtra. In the Taishō canon, on which this edition is based, it is collected together with the Madhyamāgama. The text is from <a href="http://tripitaka.cbeta.org/T01" target="blank">CBETA</a>.</p><p>Prepared for SuttaCentral by <span class="editor">Bhikkhu Sujato</span>.</p></aside>
</section></div></body></html>
