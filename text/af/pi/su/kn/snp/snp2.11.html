<!DOCTYPE html>
<html>
<head>
<meta charset="UTF-8">
<meta author="J.S. Krüger">
<title></title>
</head>
<body>
<div id="text" lang="af">
<section class="sutta" id="snp2.11">
<article>
<div class="hgroup">
<p class="division">Sutta Nipāta 2.11</p>
<h1>Raad aan Rahula</h1>
</div>
<blockquote class="gatha"><p><a class="jsk" id="jsk335"></a>‘Minag jy nie die wyse<br>Omdat jy altyd saam met hom leef nie?<br>Eer jy die een wat die fakkel vir die mensdom dra?’</p>
<p><a class="jsk" id="jsk336"></a>‘Ek minag nie die wyse<br>omdat ek altyd saam met hom leef nie.<br>Ek eer die een wat die fakkel vir die mensdom dra.’</p>
<p><a class="jsk" id="jsk337"></a>‘As jy wegkom van die bande van genot<br>(vyf, so skoon van vorm, so strelend vir die gees),<br>en met vertroue die huis verlaat<br>maak jy ’n einde aan die pyn.</p>
<p><a class="jsk" id="jsk338"></a>Gaan om met goeie vriende<br>maar leef op die grens in afsondering en stilte.<br>Eet matig.</p>
<p><a class="jsk" id="jsk339"></a>Smag nie na klere, kos, medisyne en woonplek nie—<br>keer na die wêreld nie terug nie.</p>
<p><a class="jsk" id="jsk340"></a>Laat die gedragskode jou vyf sintuie beheers.<br>Wees wat die lyf betref aandagtig en geheel onverskillig.</p>
<p><a class="jsk" id="jsk341"></a>Vermy die skyntekens van skoonheid en hartstog.<br>Laat jou gees ingebind en enkel gerig wees, van skoonskyn ontdaan.</p>
<p><a class="jsk" id="jsk342"></a>Laat die tekenlose gedy.<br>Laat vaar die neiging tot trots; swerf kalm, van trots ontslae.’</p></blockquote>
</article>
<aside id="metaarea">
<p>Vertaler: <span class="author">Prof. J.S. Krüger</span></p><p><cite class="book">Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p><p>© 1999 Universiteit van Suid-Afrika—Alle regte voorbehou.</p><p>ISBN 1 86888 142 3</p><p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p><p>Te bekom by: <a href="http://www.unisa.ac.za/default.asp?Cmd=ViewContent&ContentID=13542&P_XSLFile=unisa/mobi3.xsl" target=blanc>Unisa Online</a></p><p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p><p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p><p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
