<!DOCTYPE html>
<html>
<head>
<meta charset="UTF-8">
<meta author="J.S. Krüger">
<title></title>
</head>
<body>
<div id="text" lang="af">
<section class="sutta" id="snp4.1">
<article>
<div class="hgroup">
<p class="division">Sutta Nipāta 4.1</p>
<h1>Skep die skip leeg</h1>
</div>
<blockquote class="gatha"><p><a class="jsk" id="jsk766"></a>As iemand na plesiere sug en sy wens bereik, is hy natuurlik bly<br>(hy het tog bereik waarna ’n sterfling streef)</p>
<p><a class="jsk" id="jsk767"></a>maar as plesiere opdroog vir ’n mens wat geprikkel daarna sug<br>dan kry hy swaar, soos iemand met ’n pyl deurboor.</p>
<p><a class="jsk" id="jsk768"></a>As iemand ligloop vir plesier asof dit ’n slangkop voor sy voet is<br>dan oorwin hy—aandagtig—verslawing in die wêreld,</p>
<p><a class="jsk" id="jsk769"></a>maar as hy smag na grond, eiendom, goud, koeie, perde, vroue,<br>slawe, knegte, familieverwante en baie plesiere</p>
<p><a class="jsk" id="jsk770"></a>dan spoel swakhede oor hom, verpletter gevare hom en volg pyn hom<br>soos water ’n wrakskip binnestroom.</p>
<p><a class="jsk" id="jsk171"></a>Mens, wees daarom altyd aandagtig, pas op vir sinneplesier<br>en raak daarvan ontslae;<br>skep die skip leeg en jy sal die vloed oorsteek,<br>die Anderkant bereik.</p></blockquote>
</article>
<aside id="metaarea">
<p>Vertaler: <span class="author">Prof. J.S. Krüger</span></p><p><cite class="book">Skep die skip leeg—en andere vroeë Boeddhistiese gedigte—’n vertaling, uit Pali, van die Sutta Nipata</cite></p><p>© 1999 Universiteit van Suid-Afrika—Alle regte voorbehou.</p><p>ISBN 1 86888 142 3</p><p>Uitgegee deur Unisa Uitgewers. Elektronies versorg deur Pretoria Setters. Gedruk deur NBD.</p><p>Te bekom by: <a href="http://www.unisa.ac.za/default.asp?Cmd=ViewContent&ContentID=13542&P_XSLFile=unisa/mobi3.xsl" target=blanc>Unisa Online</a></p><p>Kobus Krüger reken dat juis Afrikaans met sy natuurlike eenvoud en bondigheid besonder goed aansluit by die karakter van die oorspronklike Pali-gedigte. Maar dit was nogtans ’n uitdaging om reg te laat geskied aan albei wêrelde, wat moes ontmoet in die vertaling. Sy oplossing was: `As eerste reël. Getrouheid aan die oorspronklike bedoeling, en sover moontlik, aan die oorspronklike beelde, vergelykings, ensovoorts’.</p><p>`My bedoeling was dat die Afrikaanse weergawe sover moontlik op sy eie bene moet staan.’ Dit doen hierdie teks gewis. Om die leser verder te help in die ontdekkingsproses het Kobus die titels van gedigte of vertellings soms aangepas om ’n leidraad tot die kern te gee soms is onnodige herhaling weggelaat, of ter wille van die ritme net so gelaat. Dus kan ’n mens die bundel geniet deur net dele te ontdek; soos wat dit losweg in temas gerangskik is. Die Sutta Nipata bestaan uit vyf afdelings met uiteenlopende style en temas, en die gedigte en vertellings het in elk geval afsonderlik, of ten minste in afsonderlike klein versamelings, bestaan lank voor dit saamgevat is in die huidige vorm.</p><p>Prepared for SuttaCentral by <span class="editor">Ayya Vimala</span>.</p></aside>
</section>
</div>
</body>
</html>
