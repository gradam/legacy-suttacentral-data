<!DOCTYPE html>
<html>
<head>
<meta charset="UTF-8"><meta author="Albert Biayna Gea">
<title></title>
</head>
<body><div id="text" lang="ca">
<section class="sutta" id="sn1.11">
<article>
<div class="hgroup">
<p class="division">Saṃyutta Nikāya</p>
<p class="subdivision">Sagāthāvagga</p>
<p>Devatā Saṃyutta</p>
<h1>1.11 Discurs en el bosc de Nandana</h1>
</div>
<p>Així ho he escoltat. En una ocasió el Benaventurat residia al monestir Jevatana de Anāthapiṇḍika a Sāvatthi. En aquell temps el Benaventurat es dirigí als monjos dient:</p>
<p>—Monjos!</p>
<p>I ells replicaren:</p>
<p>—Venerable senyor.</p>
<p>Llavors, el Benaventurat els parlà d’aquesta manera:</p>
<p>—Monjos, allò que succeí en el passat fou que un cert deva del regne deva de Tavatimsa, atès per les verges celestials i gaudint de la quíntuple classe de plaers sensibles dels deves al parc de Nandana, recità aquest vers en aquell temps:</p>
<p>—Aquells qui mai no han vist el parc de Nandana, el refugi dels trenta deves amb els seus grans seguicis, no comprenen la glòria.</p>
<p>Quan això fou dit, monjos, un altre deva recità la següent rèplica:</p>
<p>—Boig! Tu no comprens el significat de les paraules dels arahats: Totes les coses condicionades y compostes són no permanents; posseeixen la naturalesa del sorgir i del cessar; havent arribat a l’existència, cessen; la realització del nibbana en el seu cessament és pacífic i gloriós.</p>
</article>
<aside id="metaarea">
<p>Traducció: <span class="author">Albert Biayna Gea</span>. Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a>.</p>
</aside>
</section>
</div></body></html>
