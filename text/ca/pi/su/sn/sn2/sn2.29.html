<!DOCTYPE html>
<html>
<head>
<meta charset="UTF-8"><meta author="Albert Biayna Gea">
<title></title>
</head>
<body><div id="text" lang="ca">
<section class="sutta" id="sn2.29">
<article>
<div class="hgroup">
<p class="division">Saṃyutta Nikāya</p>
<p class="subdivision">Sagāthāvagga</p>
<p>Devaputta Saṃyutta</p>
<h1>2.29. Discurs a Susima</h1>
</div>
<p>Fou a Sāvatthī. El venerable Ānanda s’apropà al Benaventurat, el venerà i s’assegué a un costat. Llavors els Benaventurat digué això al venerable Ānanda:</p>
<p>—Ānanda, està Sāriputta content amb tu també?</p>
<p>—Venerable senyor, com podria el venerable Sāriputta estar descontent amb algú que no és un neci, no és corrupte, no s’equivoca i pensa de manera constructiva? Venerable senyor, el venerable Sāriputta és molt savi, posseeix una comprensió molt sàvia, és enginyós, posseeix una intel·ligència aguda, posseeix una saviesa aguda i penetrant, posseeix pocs desitjos, està satisfet, està aïllat i sense associacions, amb l’esforç sorgit, en particular amb la seva observança, parla correctament, exhorta en to de reprovació, desaprova el mal.</p>
<p>Per tant, per què el venerable Sāriputta hauria d’estar descontent amb algú, que no és un neci, no s’equivoca i pensa de manera constructiva?</p>
<p>—Ānanda, te’ns raó, com podria el venerable Sāriputta estar descontent amb algú que no és un neci, no s’equivoca i pensa de manera constructiva? Ānanda, Sāriputta, és molt savi, posseeix una comprensió molt sàvia, és enginyós, posseeix una intel·ligència aguda, posseeix una saviesa aguda i penetrant, posseeix pocs desitjos, està satisfet, està aïllat i sense associacions, amb l’esforç sorgit, en particular amb la seva observança, parla correctament, exhorta en to de reprovació, desaprova el mal. Per tant, per què el venerable Sāriputta hauria d’estar descontent amb algú, que no és un neci, no s’equivoca i pensa de manera constructiva?</p>
<p>Llavors, Susima, el fill dels Déus, escoltant aquestes paraules honorant al venerable Sāriputta, acompanyat per un gran nombre de fills de Déus, s’apropà al Benaventurat, el venerà i s’assegué a un costat. Assegut a un costat, Susima, el fill dels Déus, digué això al Benaventurat:</p>
<p>—Això és així mateix, Benaventurat! És així mateix Aquell que ha marxat una vegada! Com podria el venerable Sāriputta estar descontent amb algú que no és un neci, no s’equivoca i pensa de manera constructiva? Venerable senyor, el venerable Sāriputta és molt savi, posseeix una comprensió molt sàvia, és enginyós, posseeix una intel·ligència aguda, posseeix una saviesa aguda i penetrant, posseeix pocs desitjos, està satisfet, està aïllat i sense associacions, amb l’esforç sorgit, en particular amb la seva observança, parla correctament, exhorta en to de reprovació, desaprova el mal. Per tant, per què el venerable Sāriputta hauria d’estar descontent amb algú, que no és un neci, no s’equivoca i pensa de manera constructiva?</p>
<p>Llavors Susima, els fills dels Déus, escoltant aquestes paraules de veneració ofertes al venerable Sāriputta, estigueren encantats i molt contents i parlaren alt i baix sobre el venerable Sāriputta fent les seves pròpies manifestacions d’ell.</p>
<p>Així com una gemma amb un bon naixement, tallada per vuit costats, posada en una manta taronja, brilla i dona esplendor, de la mateixa manera Susima, els fills dels Déus, escoltaren aquestes paraules de veneració ofertes al venerable Sāriputta, estigueren encantats i molt contents i parlaren alt i baix sobre el venerable Sāriputta fent les seves pròpies manifestacions d’ell.</p>
<p>Així com un ornament d’or acabat per un expert orfebre, posat en una manta taronja, brilla i dona esplendor, de la mateixa manera Susima, els fills dels Déus, escoltaren aquestes paraules de veneració ofertes al venerable Sāriputta, estigueren encantats i molt contents i parlaren alt i baix sobre el venerable Sāriputta fent les seves pròpies manifestacions d’ell.</p>
<p>Així com l’estrella del matí que brilla resplendent al cel durant la última guardia de la nit, de la mateixa manera Susima, els fills dels Déus, escoltaren aquestes paraules de veneració ofertes al venerable Sāriputta, estigueren encantats i molt contents i parlaren alt i baix sobre el venerable Sāriputta fent les seves pròpies manifestacions d’ell.</p>
<p>Així com el sol a la tardor brilla en un cel sense núvols i dissipa tota la foscor, brilla i crema, de la mateixa manera Susima, els fills dels Déus, escoltaren aquestes paraules de veneració ofertes al venerable Sāriputta, estigueren encantats i molt contents i parlaren alt i baix sobre el venerable Sāriputta fent les seves pròpies manifestacions d’ell.</p>
<p>Llavors Susima, el fill dels Déus digué aquest vers en presència del Benaventurat sobre el venerable Sāriputta:</p>
<p>—Sāriputta, considerat com a savi, està sense ira. Amb pocs desitjos, és pacífic i tranquil, és un savi venerat pel Mestre.</p>
<p>El Benaventurat digué aquest vers en replica a Susima, el fill dels Déus:</p>
<p>—Sāriputta, considerat com a savi, està sense ira. Amb pocs desitjos, és pacífic i tranquil, ell porta el pas atenent amb cura.</p>
</article>
<aside id="metaarea">
<p>Traducció: <span class="author">Albert Biayna Gea</span>. Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
