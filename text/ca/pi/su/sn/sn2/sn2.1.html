<!DOCTYPE html>
<html>
<head>
<meta charset="UTF-8"><meta author="Albert Biayna Gea">
<title></title>
</head>
<body><div id="text" lang="ca">
<section class="sutta" id="sn2.1">
<article>
<div class="hgroup">
<p class="division">Saṃyutta Nikāya</p>
<p class="subdivision">Sagāthāvagga</p>
<p>Devaputta Saṃyutta</p>
<h1>2.1 Primer discurs a Kassapa</h1>
</div>
<p>Així ho he escoltat. El Benaventurat residia al monestir ofert per Anathapiṇḍika, al bosc de Jeta, a Sāvatthī. Quan la nit s’estava esvaint, Kassapa, el fill dels Déus, amb una llum resplendent que il·luminava tot el bosc de Jeta s’apropà al Benaventurat, el venerà, s’assegué al seu costat i digué:</p>
<p>—El Benaventurat il·lustra els monjos, però no dona consells.</p>
<p>—Llavors, Kassapa, explica el que dius:</p>
<p>—Instrueix-te en parlar paraules correctes, venera els monjos, estigues en retir i pacifica la ment.</p>
<p>Dient això, Kassapa, el fill dels Déus esperà l’aprovació del Mestre. Coneixent que el mestre aprovà les seves paraules, el venerà, rodejà el Benaventurat i va desaparèixer d’allà.</p>
</article>
<aside id="metaarea">
<p>Traducció: <span class="author">Albert Biayna Gea</span>. Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a>.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
