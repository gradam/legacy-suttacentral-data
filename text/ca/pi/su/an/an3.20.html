<!DOCTYPE html><html><head><meta charset="UTF-8"><meta author="Traducció: Albert Biayna Gea"><title></title></head><body><main id="text" lang="ca">
<section class="sutta" id="an3.20">
<article>
<div class="hgroup">
<p class="division">Aṅguttara Nikāya</p>
<p class="subdivision">Tika Nipāta</p>
<p class="vagga">2 Capítol amb el fabricant de carros</p>
<h1>20</h1>
</div>
<p>Monjos, amb el fonament de tres coses un tender arriba ràpidament a l’abundància i a una gran fortuna. Quines són? Aquí un tender esdevé savi, agut i amb recursos.</p>
<p>Com fa un tender per esdevenir savi? Aquí un tender coneix els articles per vendre.</p>
<p>Pensa que aquest article comprat i venut en gran quantitat farà augmentar els ingressos i la renta. Així un tender esdevé savi.</p>
<p>Monjos, com fa un tender per esdevenir agut? Un tender esdevé hàbil en la compra i venda d’articles comercials. Així el tender esdevé agut.</p>
<p>Monjos, com fa un tender per esdevenir amb recursos? Aquí els tenders i els fills dels tenders que són rics i posseeixen molta fortuna saben que un tender és savi i agut i que posseeix recursos per cuidar la seva esposa i els fills. Nosaltres també hauríem de donar-li regals alguna vegada. Així un tender esdevé amb recursos.</p>
<p>Monjos, amb el fonament d’aquestes tres coses un tender arriba ràpidament a l’abundància i a una gran fortuna.</p>
<p>Monjos, de la mateixa manera un monjo amb el fonament de tres coses arriba ràpidament a l’abundància i al desenvolupament dels pensaments meritoris.</p>
<p>Quines són? Aquí un monjo esdevé savi, agut i amb recursos. Com fa un monjo per esdevenir savi? Aquí un monjo coneix que en realitat això és la infelicitat, això és el sorgir de la infelicitat, això és la fi de la infelicitat i això és el camí per a la fi de la infelicitat. Monjos, així un monjo esdevé savi.</p>
<p>Monjos, com fa un monjo per esdevenir agut? Aquí un monjo resideix amb l’esforç despert per dissipar els pensaments demeritoris i esdevé amb rectitud amb l’esforç despert per desenvolupar els pensaments meritoris. Així un monjo esdevé agut.</p>
<p>Monjos, com fa un monjo per esdevenir amb recursos? Aquí un monjo s’apropa des del principi als monjos savis, els portadors de l’ensenyança i la disciplina, aquells qui coneixen els títols i els pregunta: Venerables senyors, quin és el significat d’això? Aquests venerables monjos li expliquen i revelen els significats profunds.</p>
<p>Així ell dissipa els seus diferents dubtes sobre l’ensenyança. Així un monjo esdevé amb recursos. Monjos, d’aquesta manera un monjo arriba ràpidament a l’abundància i al desenvolupament dels pensaments meritoris.</p>
</article>
<aside id="metaarea"><p>Traducció: Albert Biayna Gea.</p>
<p>Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a></p></aside>
</section>
</main></body></html>
