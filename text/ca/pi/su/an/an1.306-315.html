<!DOCTYPE html><html><head><meta charset="UTF-8"><meta author="Traducció: Albert Biayna Gea"><title></title></head><body><main id="text" lang="ca"><section id="vagga"><section class="sutta" id="306" data-uid="an1.306"><article><div class="hgroup"><p class="division">Aṅguttara Nikāya</p><p class="subdivision">Ekaka Nipāta</p><p class="vagga">25  Capítol sobre una cosa</p>
<h1>306</h1></div><p>Monjos, en una persona amb una visió incorrecta les seves accions físiques, verbals i mentals són guiades d’acord amb la norma de l’assoliment de la seva visió, igualment també les seves intencions, desigs, aspiracions i determinacions.</p><p>Aquestes són inadequades, insatisfactòries i conduents a la infelicitat. Quina és la raó? És per la seva visió incorrecta. Monjos, així com una llavor del nimba, una llavor del kosataki o una llavor amarga barrejats amb la terra humida produeixen una essència al terra i l’aigua i tota aquesta essència és amarga; igualment les accions físiques, verbals i mentals, les intencions, els desigs, les aspiracions i les determinacions d’una persona amb una visió incorrecta són guiades d’acord amb la norma de l’assoliment de la seva visió i són inadequades, desagradables i conduents a la infelicitat.</p></article></section><section class="sutta" id="307" data-uid="an1.307"><article><div class="hgroup">
<h1>307</h1></div><p>Monjos, en una persona amb una visió correcta les seves accions físiques, verbals i mentals són guiades d’acord amb la norma de la seva visió, igualment també les seves intencions, desigs, aspiracions i determinacions. Aquestes són adequades, satisfactòries i conduents a la felicitat. Quina és la raó? És per la visió correcta.</p><p>Monjos, així com una llavor de canya de sucre, una llavor d’arròs o una llavor de parra barrejats amb la terra humida produeixen una essència al terra i l’aigua i tota aquesta essència no es barreja i és dolça; igualment les accions físiques, verbals i mentals, les intencions, els desigs, les aspiracions i les determinacions d’una persona amb una visió correcta són guiades d’acord amb la norma de l’assoliment de la seva visió i són adequades, satisfactòries i conduents a la infelicitat.</p></article></section><section class="sutta" id="308" data-uid="an1.308"><article><div class="hgroup">
<h1>316</h1></div><p>Monjos, existeix una classe de persona que ha nascut al món pel perjudici, la mala fortuna i la infelicitat de molts déus i persones. De qui es tracta? D’aquell qui posseeix una visió incorrecta i perversa. Aquest allunya a molts de la visió correcta i els estableix a la visió incorrecta. Ha nascut al món pel perjudici, la mala fortuna i la infelicitat de molt déus i persones.</p></article></section><section class="sutta" id="309" data-uid="an1.309"><article><div class="hgroup">
<h1>317</h1></div><p>Monjos, existeix una classe de persona que ha nascut al món pel benefici, la bona fortuna i la felicitat de molts déus i persones. De qui es tracta? D’aquell qui posseeix una visió correcta i no perversa. Aquest allunya a molts de la visió incorrecta i els estableix a la visió correcta. Ha nascut al món pel benefici, la bona fortuna i la felicitat de molts déus i persones.</p></article></section><section class="sutta" id="310" data-uid="an1.310"><article><div class="hgroup">
<h1>318</h1></div><p>Monjos, no conec cap altra cosa que sigui tant seriosament dolenta com una visió incorrecta. La visió incorrecta és la pitjor de les coses dolentes.</p></article></section><section class="sutta" id="311" data-uid="an1.311"><article><div class="hgroup">
<h1>319</h1></div><p>Monjos, no conec cap altra persona nascuda al món que provoqui tant perjudici, tanta infelicitat i tanta mala fortuna a molts déus i persones com aquest home neci Makkhali. Així com una xarxa llençada a l’entrada d’un riu és pel perjudici, la mala fortuna i la destrucció de molts peixos, penso que igualment aquest ha nascut al món pel perjudici, la infelicitat i la mala fortuna de molts déus i persones.</p></article></section><section class="sutta" id="312" data-uid="an1.312"><article><div class="hgroup">
<h1>320</h1></div><p>Monjos, si l’ensenyança i la disciplina és incorrectament interpretada i ocasiona al ser observada molt demèrit, aquest és augmentat tant per l’intèrpret com per aquells qui l’observen d’acord amb la interpretació incorrecta de l’ensenyança.</p></article></section><section class="sutta" id="313" data-uid="an1.313"><article><div class="hgroup">
<h1>321</h1></div><p>Monjos, si l’ensenyança i la disciplina és correctament interpretada i ocasiona al ser observada molt mèrit, aquest és augmentat tant per l’intèrpret com per aquells qui observen d’acord amb la interpretació correcta de l’ensenyança.</p></article></section><section class="sutta" id="314" data-uid="an1.314"><article><div class="hgroup">
<h1>322</h1></div><p>Monjos, quan l’ensenyança i la disciplina és incorrectament interpretada, el mestre coneix la mesura i no a qui escolta a causa de la interpretació incorrecta de l’ensenyança.</p></article></section><section class="sutta" id="315" data-uid="an1.315"><article><div class="hgroup">
<h1>323</h1></div><p>Monjos, quan l’ensenyança i la disciplina és correctament interpretada, qui escolta coneix la mesura i no el mestre a causa de la interpretació correcta de l’ensenyança.</p></article></section><section class="sutta" id="324" data-uid="an1.324"><article><div class="hgroup">
<h1>324</h1></div><p>Monjos, quan l’ensenyança i la disciplina és incorrectament interpretada, algú amb l’esforç sorgit resideix en la infelicitat a causa de la interpretació incorrecta de l’ensenyança.</p></article></section><section class="sutta" id="317" data-uid="an1.317"><article><div class="hgroup">
<h1>325</h1></div><p>Monjos, quan l’ensenyança i la disciplina és correctament interpretada, algú mandrós i sense l’esforç sorgit resideix en la infelicitat a causa de la interpretació correcta de l’ensenyança.</p></article></section><section class="sutta" id="318" data-uid="an1.318"><article><div class="hgroup">
<h1>326</h1></div><p>Monjos, quan l’ensenyança i la disciplina és incorrectament interpretada, algú mandrós i sense l’esforç sorgit resideix en la felicitat a causa de la interpretació incorrecta de l’ensenyança.</p></article></section><section class="sutta" id="319" data-uid="an1.319"><article><div class="hgroup">
<h1>327</h1></div><p>Monjos, quan l’ensenyança i la disciplina és correctament interpretada, algú amb l’esforç sorgit resideix en la felicitat a causa de la interpretació correcta de l’ensenyança.</p></article></section><section class="sutta" id="320" data-uid="an1.320"><article><div class="hgroup">
<h1>328</h1></div><p>Monjos, així com una petita quantitat d’excrements fa pudor i te’n has de lliurar, jo no realitzo cap pensament específic ni per una fracció de segon.</p></article></section><section class="sutta" id="321" data-uid="an1.321"><article><div class="hgroup">
<h1>329</h1></div><p>Monjos, així com una petita quantitat de pixum, una petita quantitat de saliva, una petita quantitat de pus, una petita quantitat de sang fan pudor i te’n hauries de lliurar, jo no realitzo cap pensament específic ni per una fracció de segon.</p></article></section><aside id="metaarea"><p>Traducció: Albert Biayna Gea.</p>
<p>Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a></p></aside></section></main></body></html>