<!DOCTYPE html><html><head><meta charset="UTF-8"><meta author="Albert Biayna Gea"><title></title></head><body><div id="text" lang="ca">
<section class="sutta" id="an3.51">
<article>
<div class="hgroup">
<p class="division">Aṅguttara Nikāya</p>
<p class="subdivision">Tika Nipāta</p>
<p class="vagga">5 Capítol menor</p>
<h1>51</h1>
</div>
<p>Monjos, proveït d’aquestes tres coses el saltejador de camins talla els membres, saqueja, roba o espera en emboscada. Quines són? S’amaga en allò irregular, s’amaga sota una cobertura i s’amaga sota allò poderós.</p>
<p>Monjos, com fa el saltejador de camins per amagar-se en allò irregular? Aquí ell s’amaga a les valls irregulars dels rius i a les faldes irregulars de les muntanyes, així ell s’amaga en allò irregular.</p>
<p>Monjos, com fa el saltejador de camins per amagar-se sota una cobertura? Aquí ell s’amaga entre l’espessa herba crescuda, en un lloc ple d’arbres, en una cova o en el gran bosc, així ell s’amaga sota una cobertura.</p>
<p>Monjos, com fa el saltejador de camins per amagar-se sota allò poderós? Aquí ell s’amaga sota els reis o els ministres dels reis. Se li ocorre això: “Si jo dic qualsevol cosa al rei o als ministres del rei, ells ho interpretaran en benefici meu.” Si ells diuen qualsevol cosa, el rei o els ministres del rei parlaran en la seva defensa, així ell s’amaga sota allò poderós.</p>
<p>Monjos, proveït d’aquestes tres coses el saltejador de camins talla els membres, saqueja, roba o espera en emboscada.</p>
<p>De la mateixa manera monjos, el monjo perjudicial està fonamentat amb aquestes tres coses es destrueix a ell mateix, cau en una ofensa i qüestionat pels savis acumula mol demèrit. Quines són aquestes tres coses? Monjos, ell s’amaga en allò irregular, s’amaga sota una cobertura i s’amaga sota allò poderós.</p>
<p>Monjos, com fa el monjo per amagar-se en allò irregular? Aquí el monjo perjudicial està fonamentat amb accions físiques irregulars, amb accions verbals irregulars i amb accions mentals irregulars, així el monjo perjudicial s’amaga en allò irregular.</p>
<p>Monjos, com fa el monjo per amagar-se sota una cobertura? Aquí el monjo perjudicial posseeix opinions errònies extremes. Així el monjo perjudicial s’amaga sota una cobertura.</p>
<p>Monjos, com fa el monjo perjudicial per amagar-se sota allò poderós? Aquí ell s’amaga sota els reis o els ministres dels reis. Se li ocorre:” Si jo dic qualsevol cosa al rei o als ministres del rei, ells ho interpretaran en benefici meu.” Si ells diuen qualsevol cosa, el rei o els ministres del rei parlaran en la seva defensa, així ell s’amaga sota allò poderós.</p>
<p>Monjos, el monjo perjudicial fonamentat amb aquestes tres coses es destrueix a ell mateix, cau en una ofensa i qüestionat pels savis acumula molt demèrit.</p>
</article>
<aside id="metaarea"><p>Traducció: Albert Biayna Gea.</p>
<p>Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a></p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
