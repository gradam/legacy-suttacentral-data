<!DOCTYPE html>
<html>
<head>
<meta charset="UTF-8">
<meta author="Bernat Font">
<title></title>
</head>
<body><div id="text" lang="ca">
<section class="sutta" id="an3.92">
<article>
<div class="hgroup">
<p class="division">Aṅguttara Nikāya</p>
<h1>3.92. Les tasques urgents</h1>
</div>
<p>Mendicants, un agricultor té tres tasques urgents. Quines? Llaurar el camp de seguida, plantar les llavors de seguida, i regar i drenar l’aigua de seguida. Aquestes són les seves tres tasques urgents. Ara bé, aquest agricultor no té la facultat o el poder d’ordenar: “Que el gra surti avui, que creixi demà, que maduri demà passat!” Sinó que amb el canvi de les estacions, quan és el moment, el seu gra surt, creix i madura.</p>
<p>De la mateixa manera, un mendicant té tres tasques urgents. Quines? Practicar per millorar la virtut, practicar per millorar la ment, i practicar per millorar la comprensió. Aquestes són les seves tres tasques urgents. Ara bé, un mendicant no té la facultat o el poder d’ordenar: “Que la meva ment, degut a no aferrar-se, s’alliberi de contaminants avui, o demà, o demà passat!” Sinó que, al practicar per millorar la virtut, la ment i la comprensió, quan és el moment, la seva ment s’allibera de contaminants degut a no aferrar-se.</p>
<p>Per tant, mendicants, heu de practicar així: “el nostre desig de millorar la virtut, de millorar la ment i de millorar la comprensió serà intens.” Així és com heu de practicar.</p>
</article>
<aside id="metaarea">
<p>Traducció directa del pali de <span class="author">Bernat Font</span>, a partir del text de SuttaCentral.</p>
<p>Llicència Creative Commons Reconeixement-CompartirIgual (CC BY-SA 3.0)</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div></body></html>
