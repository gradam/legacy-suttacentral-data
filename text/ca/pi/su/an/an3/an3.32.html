<!DOCTYPE html><html><head><meta charset="UTF-8"><meta author="Albert Biayna Gea"><title></title></head><body><div id="text" lang="ca">
<section class="sutta" id="an3.32">
<article>
<div class="hgroup">
<p class="division">Aṅguttara Nikāya</p>
<p class="subdivision">Tika Nipāta</p>
<p class="vagga">4 Capítol amb els missatgers divins</p>
<h1>32.</h1>
</div>
<p>En una ocasió el venerable Ānanda s’apropà al Benaventurat, el venerà, s’assegué al seu costat i li digué això: “Venerable senyor, existeix un tipus de concentració en la qual no sorgeixen les tendències latents de mesura de „Jo soc’ i „Això és per a mi’ en les sis consciències del cos i externament a causa de qualsevol signe. En quina concentració la ment queda alliberada mitjançant el coneixement i resideix sense les tendències latents de mesura de „Jo soc’ i „Això és per a mi’?”</p>
<p>“Ānanda, existeix aquesta concentració en la qual no sorgeixen les tendències latents de mesura de „Jo soc’ i „Això és per a mi’ en les sis consciències del cos i externament a causa de qualsevol signe. En aquesta concentració la ment queda alliberada mitjançant el coneixement, sense les tendències latents de mesura de „Jo soc’ i „Això és per a mi’ i hom hi resideix.”</p>
<p>“Venerable senyor, com és aquesta concentració?”</p>
<p>“Ānanda, aquí el monjo pensa: „Això és pacífic, això és sublim, com la pacificació de totes les determinacions, com la renúncia a tot substrat, com la destrucció de tot desig, com el no aferrament, com la fi i l’extinció.’ Ānanda, d’aquesta manera existeix pel monjo una concentració en la qual no sorgeixen les tendències latents de mesura de „Jo soc’ i „Això és per a mi’ en les sis consciències del cos i externament a causa de qualsevol signe. En aquesta concentració la ment queda alliberada mitjançant el coneixement, sense les tendències latents de mesura de „Jo soc’ i „Això és per a mi’ i hom hi resideix.”</p>
<p>“Ānanda, és a causa d’això que jo vaig respondre això a Punnaka en el Pārāyana vagga: Destruint tot allò superior i inferior, si no tremola, està pacificat, emancipat, sense confusió ni desigs, jo dic que ha creuat el nàixer i el morir.”</p>
</article>
<aside id="metaarea"><p>Traducció: Albert Biayna Gea.</p>
<p>Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a></p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
