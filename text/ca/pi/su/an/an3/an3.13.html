<!DOCTYPE html><html><head><meta charset="UTF-8"><meta author="Albert Biayna Gea"><title></title></head><body><div id="text" lang="ca">
<section class="sutta" id="an3.13">
<article>
<div class="hgroup">
<p class="division">Aṅguttara Nikāya</p>
<p class="subdivision">Tika Nipāta</p>
<p class="vagga">2 Capítol amb el fabricant de carros</p>
<h1>13</h1>
</div>
<p>Monjos, existeixen tres classes de persones al món. Qui són? Són aquell qui no posseeix desigs per assolir, aquell qui espera assolir-los i aquell qui ha realitzat tots els seus desigs. Monjos, quina persona no posseeix desigs per assolir? Monjos, una persona naix en una casta baixa, en la família d’una casta estrangera, o d’un caçador, o d’un cisteller, o d’un fabricant de carros, o d’un escombriaire o en una família pobra, obtenint els comestibles i les begudes amb dificultat. No posseeix tampoc una imatge agradable, és deforme, posseeix moltes malalties, cec, paralític, coix o invàlid i obté els comestibles, les begudes, les robes, els ornaments i els llits, allotjaments i les llums amb dificultat. Llavors escolta que una persona d’una casta guerrera ha estat consagrada com a rei guerrer. Escoltant això no se li ocorre pensar: Oh! Quan esdevindré jo aquell qui ha estat consagrat rei guerrer? Monjos, aquesta és la persona que no posseeix desigs per assolir.</p>
<p>Monjos, quina és la persona que espera assolir-los? Aquí el fill més gran d’aquell qui ha estat consagrat rei guerrer, que no ha estat consagrat i que posseeix l’edat per a ser-ho, escolta que una persona d’una casta guerrera ha estat consagrada com a rei guerrer. Escoltant això se li ocorre: Oh! Quan esdevindré aquell qui ha estat consagrat rei guerrer? Monjos, aquesta és la persona que posseeix desigs per assolir.</p>
<p>Monjos, quina és la persona que ha realitzat tots els seus desigs? Aquí el qui ha estat consagrat rei guerrer escolta que una persona d’una casta guerrera ha estat consagrada rei guerrer. Escoltant això no se li ocorre pensar: Oh! Quan esdevindré jo aquell qui ha estat consagrat rei guerrer? Monjos, aquesta és la persona que ha realitzat tots els seus desigs.</p>
<p>Aquestes tres classes de persones són evidents al món i de la mateixa manera són evidents tres classes de persones entre els monjos. Qui són? Són aquell qui no posseeix desigs per assolir, aquell qui espera assolir-los i aquell qui ha realitzat tots els seus desigs.</p>
<p>Monjos, quina persona no posseeix desigs per assolir? Monjos, una persona és no virtuosa, amb pensaments molt menyspreables, amb accions secretes i conducta perjudicial, havent promès la realització de la gloriosa vida, viu realitzant accions perjudicials nascudes en ell. Aquest escolta: El monjo amb aquest nom ha destruït els desigs, ha alliberat la seva ment dels desigs, s’ha alliberat mitjançant la saviesa i resideix aquí i ara havent realitzat això. No se li ocorre pensar: Oh! Quan destruiré els desigs, alliberaré la ment dels desigs, m’alliberaré mitjançant la saviesa i havent realitzat això residiré aquí i ara? Monjos, aquesta persona no posseeix desigs per assolir.</p>
<p>Monjos, quina persona espera assolir-los? Monjos, una persona és virtuosa, amb conducta beneficiosa i realitza la gloriosa vida. Aquest escolta: El monjo amb aquest nom ha destruït els desigs, ha alliberat la seva ment dels desigs, s’ha alliberat mitjançant la saviesa i resideix aquí i ara havent realitzat això. Escoltant això se li ocorre pensar: Oh! Quan destruiré els desigs, alliberaré la ment dels desigs, m’alliberaré mitjançant la saviesa i havent realitzat això residiré aquí i ara?</p>
<p>Monjos, aquesta persona espera assolir-los.</p>
<p>Monjos, quina persona ha realitzat tots els seus desigs? Monjos, una persona és una persona de mèrit. Ha destruït els seus desigs. Aquest escolta: El monjo amb aquest nom ha destruït els desigs, ha alliberat la seva ment dels desigs, s’ha alliberat mitjançant la saviesa i resideix aquí i ara havent realitzat això. Escoltant això no se li ocorre pensar: Oh! Quan destruiré els desigs, alliberaré la ment dels desigs, m’alliberaré mitjançant la saviesa i havent realitzat això residiré aquí i ara?</p>
<p>Quina és la raó? En un principi ell no estava alliberat, ara està alliberat i els seus desigs s’han realitzat. Monjos, aquesta persona ha realitzat tots els seus desigs.</p>
<p>Monjos, aquesta persona ha realitzat tots els seus desigs. Monjos, aquestes tres persones són evidents en el món.</p>
</article>
<aside id="metaarea"><p>Traducció: Albert Biayna Gea.</p>
<p>Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a></p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
