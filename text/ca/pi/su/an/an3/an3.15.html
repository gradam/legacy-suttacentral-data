<!DOCTYPE html><html><head><meta charset="UTF-8"><meta author="Albert Biayna Gea"><title></title></head><body><div id="text" lang="ca">
<section class="sutta" id="an3.15">
<article>
<div class="hgroup">
<p class="division">Aṅguttara Nikāya</p>
<p class="subdivision">Tika Nipāta</p>
<p class="vagga">2 Capítol amb el fabricant de carros</p>
<h1>15.</h1>
</div>
<p>En una ocasió el Benaventurat residia al parc del cérvol a Isipatana a Benarés i s’adreçà als monjos. Monjos, en el passat existia un rei anomenat Pacetana. Un dia aquest cridà a un constructor de carros i li digué:</p>
<p>“Amic fabricant de carros dintre de sis mesos hi haurà una batalla, podries construir un parell de noves rodes?”</p>
<p>El constructor de carros li contestà: “és possible senyor meu”.</p>
<p>El constructor de carros va fer una roda sis dies abans del compliment dels sis mesos. El rei s’adreçà al constructor de carros una altra vegada i li digué:</p>
<p>“Amic constructor de carros dintre de sis dies hi haurà una batalla, tens fetes el parell de rodes?”</p>
<p>“Senyor meu, sis dies abans del compliment dels sis mesos tinc feta una roda.”</p>
<p>“Amic constructor de carros, és possible construir una altra roda en els restants sis dies?”</p>
<p>“És possible senyor meu.”</p>
<p>Monjos, el constructor de carros acabà l’altra roda en els restants sis dies i s’apropà al rei Pacetana i li digué:</p>
<p>“Aquí està el nou parell de rodes.”</p>
<p>“Amic constructor de carros, quina és la diferència en la roda que has fet en els sis mesos anteriors als darrers sis dies i la roda feta en els darrers sis dies, jo no veig la diferència entre elles.”</p>
<p>“Senyor meu, existeix una diferència, ara veuràs la diferència.”</p>
<p>Llavors, el constructor de carros agafant la roda feta en els darrers sis dies la va fer girar. Aquesta va girar tant com durà l’activitat de l’impuls donat, donà voltes i caigué al terra. Llavors, va fer girar la roda feta en els sis mesos anteriors als darrers sis dies. Aquesta va girar tant com durà l’activitat de l’impuls donat i no caigué com si digués que la feina està feta.</p>
<p>“Senyor meu, de la roda feta en els darrers sis dies, la circumferència exterior, els radis i el cub són desviats, defectuosos i amb corrupcions. Va girar tant com durà l’activitat de l’impuls donat, llavors donà voltes i caigué al terra. Senyor meu, de la roda feta en els sis mesos anteriors als darrers sis dies, la circumferència exterior, els radis i el cub no són desviats ni defectuosos ni amb corrupcions. Va girar tant com va durar l’activitat de l’impuls donat i llavors romangué vertical com si digués que la feina està feta.”</p>
<p>Monjos, imagineu que això us passés a vosaltres i que el constructor de carros fos algú altre. Monjos, hauríeu de saber que en aquell temps jo era aquell constructor de carros. Llavors, jo era hàbil en els desviaments, els defectes i en les corrupcions de la fusta. Ara, sóc digne, completament il·luminat i hàbil en els desviaments, els defectes i les corrupcions físiques. Sóc hàbil en els desviaments, els defectes i les corrupcions verbals i en els desviaments, els defectes i les corrupcions mentals.</p>
<p>Monjos, tot aquell monjo o monja que no ha dissipat els desviaments, els defectes i les corrupcions físiques, verbals i mentals en aquesta distribució, tindrà una caiguda igualment com la roda construïda en els darrers sis dies. Monjos, tot aquell monjo o monja que ha dissipat els desviaments, els defectes i les corrupcions físiques, verbals i mentals romandran firmes en aquesta distribució com la roda construïda en els sis mesos anteriors als darrers sis dies.</p>
<p>Per tant, monjos, hauríeu d’instruir-vos així: Nosaltres dissiparem les desviacions, els defectes i les corrupcions físiques, verbals i mentals.</p>
</article>
<aside id="metaarea"><p>Traducció: Albert Biayna Gea.</p>
<p>Per a lliure distribució.</p>
<p>Retrieved from <a href="http://budismecat.blogspot.com.es/" target="_blank">Budisme en català</a></p><p>Prepared for SuttaCentral by <span class="editor">Bhikkhu Sujato</span>.</p></aside>
</section>
</div></body></html>
